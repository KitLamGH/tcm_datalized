[
    {
        "名字": "谷之四",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "造釀類二十九種"
    },
    {
        "名字": "大豆豉",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《別錄》中品",
        "釋名": [
            "時珍曰：按：劉熙《釋名》云：豉，嗜也。調和五味，可甘嗜也。許慎《說文》謂豉為配鹽幽菽者，乃咸豉也。"
        ],
        "集解": [
            "弘景曰：豉出襄陽、錢塘者香美而濃，入藥取中心者佳。",
            "藏器曰：蒲州豉味鹹，作法與諸豉不同，其味烈。陝州有豉汁，經年不敗，入藥並不如今之豉心，為其無鹽故也。",
            "詵曰：陝府豉汁，甚勝常豉。其法以大豆為黃蒸，每一斗，加鹽四升，椒四兩，春三日、夏二日、冬五日即成。半熟加生薑五兩，既潔淨且精也。時珍曰：豉，諸大豆皆可為之，以黑豆者入藥。有淡豉、咸豉，治病多用淡豉汁及咸者，當隨方法。其豉心乃合豉時取其中心者，非剝皮取心也。",
            "此說見《外臺秘要》。造淡豉法：用黑大豆二、三斗，六月內淘淨，水浸一宿瀝乾，蒸熟取出攤席上，候微溫蒿覆。每三日一看，候黃衣上遍，不可太過。取曬簸淨，以水拌乾溼得所，以汁出指間為準。安甕中，築實，桑葉蓋厚三寸，密封泥，於日中曬七日，取出，曝一時，又以水拌入甕。",
            "如此七次，再蒸過，攤去火氣，甕收築封即成矣。造咸豉法：用大豆一斗，水浸三日，淘蒸攤罯，候上黃取出簸淨，水淘曬乾。每四斤，入鹽一斤，薑絲半斤，椒、橘、蘇、茴、杏仁拌勻，入甕。上面水浸過一寸，以葉蓋封口，曬一月乃成也。造豉汁法：十月至正月，用好豉三斗，清麻油熬令煙斷，以一升拌豉蒸過，攤冷曬乾，拌再蒸，凡三遍以白鹽一斗搗和，以湯淋汁三、四斗，入淨釜。下椒、薑、蔥、橘絲同煎，三分減一，貯於不津器中，香美絕勝也。",
            "有麩豉、瓜豉、醬豉諸品皆可為之，但充食品，不入藥用也。",
            "淡豉，"
        ],
        "氣味": [
            "苦，寒，無毒",
            "咸，寒，無毒"
        ],
        "氣味補充": [
            "",
            "思邈曰：苦、甘，寒，澀。得醯良。",
            "杲曰：陰中之陰也。",
            ""
        ],
        "主治": [
            "傷寒頭痛寒熱，瘴氣惡毒，煩躁滿悶，虛勞喘吸，兩腳疼冷。殺六畜胎子諸毒（《別錄》）。治時疾熱病發汗。熬末，能止盜汗，除煩躁。生搗為丸服，治寒熱風，胸中生瘡。煮服，治血痢腹痛。研塗陰莖生瘡（《藥性》）。治瘧疾骨蒸，中毒藥蠱氣，犬咬（大明）。下氣調中，治傷寒溫毒發癍嘔逆（時珍。《千金》治溫毒黑膏用之）。",
            "蒲州豉",
            "解煩熱熱毒，寒熱虛勞，調中發汗，通關節，殺腥氣，傷寒鼻塞。陝州豉汁：亦除煩熱（藏器）。"
        ],
        "發明": [
            "弘景曰：豉，食中常用。春夏天氣不和，蒸炒以酒漬服之至佳。依康伯法，先以醋、酒溲蒸曝燥，麻油和，再蒸曝之，凡三過，末椒、薑治和進食，大勝今時油豉也。患腳人，常將漬酒飲之，以滓敷腳，皆瘥。",
            "頌曰：古今方書用豉治病最多，江南人善作豉，凡得時氣，即先用蔥豉湯服之取汗，往往便瘥也。",
            "時珍曰：陶說康伯豉法，見《博物志》，云原出外國，中國謂之康伯，乃傳此法之姓名耳。其豉調中下氣最妙。黑豆性平，作豉則溫。既經蒸罯，故能升能散。得蔥則發汗，得鹽則能吐，得酒則治風，得薤則治痢，得蒜則止血，炒熟則又能止汗，亦麻黃根節之義也。"
        ],
        "附方": [
            {
                "名稱": "傷寒發汗",
                "方法": "頌曰：葛洪《肘後方》云：傷寒有數種，庸人卒不能分別者，今取一藥兼療之。凡初覺頭痛身熱，脈洪，一、二日，便以蔥豉湯治之。用蔥白一虎口，豉一升，綿裹，水三升，煮一升，頓服。不汗更作，加葛根三兩；再不汗，加麻黃三兩。《肘後》又法：用蔥湯煮米粥，入鹽豉食之，取汗。"
            },
            {
                "名稱": "又法",
                "方法": "用豉一升，小男溺三升，煎一升，分服取汗。傷寒不解，傷寒汗出不解，已三、四日，胸中悶惡者：用豉一升，鹽一合，水四升，煮一升半，分服取吐，此秘法也。（《梅師方》）。"
            },
            {
                "名稱": "闢除溫疫",
                "方法": "豉和白朮浸酒，常服之。（《梅師》）。"
            },
            {
                "名稱": "傷寒懊憹，吐下後心中懊憹，大下後身熱不去，心中痛者，並用梔子豉湯吐之",
                "方法": "肥梔子十四枚，水二盞，煮一盞，入豉半兩，同煮至七分，去滓服。得吐，止後服。（《傷寒論》）。傷寒餘毒，傷寒後毒氣攻手足，及身體虛腫：用豉五合微炒，以酒一升半，同煎五七沸，任性飲之。（《簡要濟眾》）。"
            },
            {
                "名稱": "傷寒目翳",
                "方法": "燒豉二、七枚，研末吹之。（《肘後》）。"
            },
            {
                "名稱": "傷寒暴痢",
                "方法": "《藥性論》曰：以豉一升，薤白一握，水三升，煮薤熟，納豉更煮，色黑去豉，分為二服。"
            },
            {
                "名稱": "血痢不止",
                "方法": "用豉、大蒜等分。杵丸梧子大。每服三十丸，鹽湯下。（王氏《博濟》）。"
            },
            {
                "名稱": "血痢如刺",
                "方法": "《藥性論》曰：以豉一升，水漬相淹，煎兩沸，絞汁頓服。不瘥再作。"
            },
            {
                "名稱": "赤白重下",
                "方法": "葛氏：用豆豉熬小焦，搗服一合，日三。或炒焦，以水浸汁服，亦驗。《外臺》：用豉心（炒為末）一升，分四服，酒下，入口即斷也。"
            },
            {
                "名稱": "臟毒下血",
                "方法": "烏犀散：用淡豉十文，大蒜二枚（煨）。同搗丸梧子大。煎香菜湯服二十丸，日二服，安乃止，永絕根本，無所忌。廬州彭大祥雲：此藥甚妙，但大蒜九蒸乃佳，仍以冷齏水送下。昔朱元成言其侄及陸子楫提刑皆服此，數十年之疾，更不復作也。（究原方）。"
            },
            {
                "名稱": "小便血條",
                "方法": "淡豆豉一撮。煎湯空腹飲。或入酒服。（危氏《得效方》）。"
            },
            {
                "名稱": "瘧疾寒熱",
                "方法": "煮豉湯飲數升，得大吐即愈。（《肘後方》）。"
            },
            {
                "名稱": "小兒寒熱，惡氣中人",
                "方法": "以濕豉研丸雞子大，以摩腮上及手足心六、七遍，又摩心、臍上，旋旋咒之了，破豉丸看有細毛，棄道中，即便瘥也。（《食醫心鏡》）。"
            },
            {
                "名稱": "盜汗不止",
                "方法": "詵曰：以豉一升微炒香，清酒三升漬三日，取汁冷暖任服。不瘥更作，三兩劑即止。"
            },
            {
                "名稱": "齁喘痰積",
                "方法": "凡天雨便發，坐臥不得，飲食不進，乃肺竅久積冷痰，遇陰氣觸動則發也。用此一服即愈，服至七、八次，即出惡痰數升，藥性亦隨而出，即斷根矣：用江西淡豆豉一兩，蒸搗如泥，入砒霜末一錢，枯白礬三錢，丸綠豆大。每用冷茶、冷水送下七丸，甚者九丸，小兒五丸，即高枕仰臥。忌食熱物等。（《皆效方》）。"
            },
            {
                "名稱": "風毒膝攣，骨節痛",
                "方法": "用豉心、五升，九蒸九曝，以酒一斗浸經宿，空心隨性溫飲。（《食醫心鏡》）。"
            },
            {
                "名稱": "手足不隨",
                "方法": "豉三升，水九升，煮三升，分三服。又法：豉一升微熬，囊貯漬三升酒中三宿。溫服，常令微醉為佳。（《肘後》）。"
            },
            {
                "名稱": "頭風疼痛",
                "方法": "豉湯洗頭，避風取瘥。（孫真人方）。"
            },
            {
                "名稱": "卒不得語",
                "方法": "煮豉汁，加入美酒，服之。（《肘後》）。"
            },
            {
                "名稱": "喉痹不語",
                "方法": "煮豉汁一升，服，覆取汗，仍著桂末於舌下，漸咽之。（《千金》）。"
            },
            {
                "名稱": "咽生息肉",
                "方法": "鹽豉和搗塗之。先刺破出血乃用，神效。（《聖濟總錄》）。"
            },
            {
                "名稱": "口舌生瘡，胸膈疼痛者",
                "方法": "用焦豉末，含一宿即瘥。（《聖惠方》）。"
            },
            {
                "名稱": "舌上血出，如針孔者",
                "方法": "豉三升，水三升，煮沸。服一升，日三服。（葛氏方）。"
            },
            {
                "名稱": "墮胎血下煩滿",
                "方法": "用豉一升，水三升，煮三沸，調鹿角末服方寸匕。（《子母秘錄方》）。"
            },
            {
                "名稱": "妊娠動胎",
                "方法": "豉汁服妙。（華佗方也。同上）。婦人難產，乃兒枕破與敗血裹其子也，以勝金散逐其敗血，即順矣：用鹽豉一兩，以舊青布裹了，燒赤乳細，入麝香一錢，為末。取秤錘燒紅淬酒，調服一大盞。（郭稽中方）。"
            },
            {
                "名稱": "小兒胎毒",
                "方法": "淡豉煎濃汁，與三、五口，其毒自下。又能助脾氣，消乳食。（《聖惠》）。"
            },
            {
                "名稱": "小兒哯乳",
                "方法": "用鹹豉七個（去皮），膩粉一錢，同研，丸黍米大。每服三、五丸，藿香湯下。（《全幼心鑑》）。"
            },
            {
                "名稱": "小兒丹毒，作瘡出水",
                "方法": "豉炒煙盡為末，油調敷之。（姚和眾方）。"
            },
            {
                "名稱": "小兒頭瘡",
                "方法": "以黃泥裹，煨熟取研，以蓴菜油調敷之。（《勝金》）。"
            },
            {
                "名稱": "發背癰腫，已潰、未潰",
                "方法": "用香豉三升，入少水搗成泥，照腫處大小作餅，厚三分。瘡有孔，勿覆孔上。鋪豉餅，以艾列於上灸之。但使溫溫，勿令破肉。如熱痛，即急易之，患當減。快得安穩，一日二次灸之。如先有孔，以汁出為妙。（《千金方》）。"
            },
            {
                "名稱": "一切惡瘡",
                "方法": "熬豉為末，敷之，不過三、四次。（出楊氏《產乳》）。"
            },
            {
                "名稱": "陰莖生瘡，痛爛者",
                "方法": "以豉一分，蚯蚓濕泥二分，水研和塗上，干即易之。禁熱食、酒、蒜、芥菜。（《藥性論》）。"
            },
            {
                "名稱": "蠼螋尿瘡",
                "方法": "杵豉敷之。良。（《千金》）。"
            },
            {
                "名稱": "蟲刺螫人",
                "方法": "豉心嚼敷，少頃見豉中有毛即瘥。不見再敷，晝夜勿絕，見毛為度。（《外臺》）。"
            },
            {
                "名稱": "蹉跌破傷筋骨",
                "方法": "用豉三升，水三升，漬濃汁飲之，止心悶。（《千金》）。"
            },
            {
                "名稱": "毆傷瘀聚，腹中悶滿",
                "方法": "豉一升，水三升，煮三沸，分服。不瘥再作。（《千金》）。"
            },
            {
                "名稱": "解蜀椒毒",
                "方法": "豉汁飲之。（《千金方》）。"
            },
            {
                "名稱": "中牛馬毒",
                "方法": "豉汁，和人乳頻服之，效。（《衛生易簡》）。"
            },
            {
                "名稱": "小蛤蟆毒，小蛤蟆有毒，食之令人小便秘澀，臍下悶痛，有至死者",
                "方法": "以生豉一合，投新汲水半碗，浸濃汁，頓飲之，即愈。（《茆亭客話》）。"
            },
            {
                "名稱": "中酒成病",
                "方法": "豉、蔥白各半升，水二升，煮一升，頓服。（《千金方》）。"
            },
            {
                "名稱": "服藥過劑，悶亂者",
                "方法": "豉汁飲之。（《千金》）"
            },
            {
                "名稱": "雜物眯目不出",
                "方法": "用豉三、七枚，浸水洗目，視之即出。（《總錄方》）。"
            },
            {
                "名稱": "刺在肉中",
                "方法": "嚼豉塗之。（《千金方》）。"
            },
            {
                "名稱": "小兒病淋",
                "方法": "方見蒸餅發明下。"
            },
            {
                "名稱": "腫從腳起",
                "方法": "豉汁飲之，以滓敷之。（《肘後方》）。"
            }
        ]
    },
    {
        "名字": "豆黃",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《食療》",
        "校正": [
            "原附大豆下，今分出。"
        ],
        "釋名": [
            "時珍曰：造法：用黑豆一斗蒸熟，鋪席上，以蒿覆之，如盦醬法，待上黃，取出曬乾，搗末收用。"
        ],
        "氣味": [
            "甘，溫，無毒"
        ],
        "氣味補充": [
            "",
            "詵曰：忌豬肉。"
        ],
        "主治": [
            "濕痹膝痛，五臟不足氣，胃氣結積，壯氣力，潤肌膚，益顏色，填骨髓，補虛損，能食，肥健人。以煉豬脂和丸，每服百丸，神驗秘方也。肥人勿服（詵。出《延年秘錄》方）。生嚼塗陰癢汗出（時珍）。"
        ],
        "附方": [
            "脾弱不食，餌此當食：豆黃二升，大麻子三升。熬香，為末。每服一合，飲下，日四、五服，任意。（《千金方》）。",
            "打擊青腫：大豆黃為末，水和塗之。（《外臺秘要》）。"
        ]
    },
    {
        "名字": "豆腐",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《日用》",
        "集解": [
            "時珍曰：豆腐之法，始於漢淮南王劉安。凡黑豆、黃豆及白豆、泥豆、豌豆、綠豆之類，皆可為之。造法：水浸磑碎，濾去滓，煎成，以鹽滷汁或山礬葉或酸漿、醋澱就釜收之。又有入缸內，以石膏末收者。大抵得咸、苦、酸、辛之物，皆可收斂爾。其面上凝結者，揭取晾乾，名豆腐皮，入饌甚佳也。"
        ],
        "氣味": [
            "甘、咸，寒，有小毒"
        ],
        "氣味補充": [
            "原曰：性平。",
            "頌曰：寒而動氣。",
            "瑞曰：發腎氣、瘡疥、頭風，杏仁可解。",
            "時珍曰：按：《延壽書》云：有人好食豆腐中毒，醫不能治。作腐家言：萊菔入湯中則腐不成。遂以萊菔湯下藥而愈。大抵暑月恐有人汗，尤宜慎之。"
        ],
        "主治": [
            "寬中益氣，和脾胃，消脹滿，下大腸濁氣（寧原）。清熱散血（時珍）。"
        ],
        "附方": [
            "休息久痢：白豆腐，醋煎食之，即愈。（《普濟方》）。",
            "赤眼腫痛有數種，皆肝熱血凝也：用消風熱藥服之。夜用鹽收豆腐片貼之，酸漿者勿用。（《證治要訣》）。",
            "杖瘡青腫：豆腐切片貼之，頻易。一法：以燒酒煮貼之，色紅即易，不紅乃已。（《拔萃方》）。",
            "燒酒醉死，心頭熱者：用熱豆腐細切片，遍身貼之，貼冷即換之，蘇省乃止。"
        ]
    },
    {
        "名字": "陳廩米",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《別錄》下品",
        "別稱": [
            "陳倉米（古名）",
            "老米（俗名）",
            "火米"
        ],
        "釋名": [
            "",
            "時珍：有屋曰廩，無屋曰倉，皆官積也。方曰倉，圓曰囷，皆私積也。老亦陳也。火米有三：有火蒸治成者，有火燒治成者，又有畬田火米，與此不同。"
        ],
        "集解": [
            "弘景曰：陳廩米即粳米久入倉陳赤者。以廩軍人，故曰廩爾。方中多用之。人以作醋，勝於新粳米也。",
            "藏器曰：廩米，吳人以粟為良，漢地以粳為善。亦猶吳紵鄭縞，貴遠賤近之意。確論其功，粟當居前。",
            "宗奭曰：諸家注說不言是粳是粟，然二米陳者性皆冷，煎煮亦無膏膩，頻食令人自利，與經說稍戾。",
            "時珍曰：廩米，北人多用粟，南人多用粳及秈，並水浸蒸曬為之，亦有火燒過治成者。入倉陳久，皆氣過色變，故古人謂之紅粟紅腐，陳陳相因也。"
        ],
        "氣味": [
            "咸、酸，溫，無毒"
        ],
        "氣味補充": [
            "",
            "藏器曰：廩米熱食即熱，冷食即冷，假以火氣也，體自溫平。同馬肉飧，發痼疾。",
            "時珍曰：廩米年久，其性多涼，但炒食則溫爾，豈有熱食即熱者乎？"
        ],
        "主治": [
            "下氣，除煩渴，調胃止泄（《別錄》）。補五臟，澀腸胃（《日華》）。暖脾，去憊氣，宜作湯食（士良）。炊飯食，止痢，補中益氣，堅筋骨，通血脈，起陽道。以飯和酢搗封毒腫惡瘡，立瘥。北人以飯置甕中，水浸令酸，食之，暖五臟六腑之氣。研取汁服，去卒心痛（孟詵）。寬中消食。多食易飢（寧原）。調腸胃，利小便，止渴除熱（時珍）。"
        ],
        "發明": [
            "時珍曰：陳倉米煮汁不渾，初時氣味俱盡，故沖淡可以養胃。古人多以煮汁煎藥，亦取其調腸胃、利小便、去濕熱之功也。《千金方》治洞注下利，炒此米研末飲服者，亦取此義。《日華子》謂其澀腸胃，寇氏謂其冷利，皆非中論。"
        ],
        "附方": [
            {
                "名稱": "霍亂大渴，能殺人",
                "方法": "以黃倉米三升，水一斗，煮汁澄清飲，良。（《永類鈐方》）。"
            },
            {
                "名稱": "反胃膈氣，不下食者",
                "方法": "太倉散：用倉米或白米，日西時以水微拌濕，自想日氣如在米中。次日曬乾，袋盛掛風處。每以一撮，水煎，和汁飲之，即時便下。又方：陳倉米炊飯焙研。每五兩入沉香末半兩，和勻。每米飲服二、三錢。（《普濟方》）。"
            },
            {
                "名稱": "諸般積聚",
                "方法": "太倉丸：治脾胃飢飽不時生病，及諸般積聚，百物所傷。陳倉米四兩，以巴豆二十一粒去皮同炒，至米香豆黑，勿令米焦，擇去豆不用，入去白橘皮四兩，為末，糊丸梧子大。每薑湯服五丸，日二服。（《百一選方》）。"
            },
            {
                "名稱": "暑月吐瀉",
                "方法": "陳倉米二升，麥芽四兩，黃連四兩（切），同蒸熟焙研為末，水丸梧子大。每服百丸，白湯送下。"
            }
        ]
    },
    {
        "名字": "飯",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《拾遺》",
        "釋名": [
            ""
        ],
        "集解": [
            "時珍曰：飯食，諸谷皆可為之，各隨米性，詳見本條。然有入藥諸飯，不可類從者，應當別出。大抵皆取粳、秈、粟米者爾。",
            "新炊飯"
        ],
        "主治": [
            "人尿床，以熱飯一盞，傾尿床處，拌與食之，勿令病者知。又乘熱敷腫毒，良（時珍）。",
            "寒食飯",
            "饙飯也。",
            "滅瘢痕及雜瘡，研末敷之（藏器）。燒灰酒服，治食本米飲成積，黃瘦腹痛者，甚效（孫思邈）。傷寒食復，用此飯燒研，米飲服二、三錢，效（時珍）。",
            "祀灶飯",
            "卒噎，取一粒食之，即下。燒研，搽鼻中瘡（時珍）。",
            "盆邊零飯",
            "鼻中生瘡，燒研敷之（時珍）。",
            "齒中殘飯",
            "蠍咬毒痛，敷之即止（時珍）。",
            "飧飯",
            "飧音孫，即水飯也。",
            "熱食，解渴除煩（時珍）。",
            "荷葉燒飯",
            "厚脾胃，通三焦，資助生髮之氣（時珍）。"
        ],
        "發明": [
            "李杲曰：易水張潔古枳朮丸，用荷葉裹燒飯為丸。蓋荷之為物，色青中空，象乎震卦風木。在人為足少陽膽同手少陽三焦，為生化萬物之根蒂。用此物以成其化，胃氣何由不上升乎？更以燒飯和藥，與白朮協力，滋養穀氣，令胃厚不致再傷，其利廣矣大矣。",
            "時珍曰：按：韓𢘅《醫通》云：東南人不識北方炊飯無甑，類呼為燒，如燒菜之意，遂訛以荷葉包飯入灰火燒煨，雖丹溪亦未之辯。但以新荷葉煮湯，入粳米造飯，氣味亦全也。凡粳米造飯，用荷葉湯者寬中，芥葉湯者豁痰，紫蘇湯者行氣解肌，薄荷湯者去熱，淡竹葉湯者闢暑，皆可類推也。"
        ]
    },
    {
        "名字": "青精乾石𩛓飯",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "宋《圖經》",
        "釋名": [
            "烏飯。",
            "頌曰：按：陶隱居《登真隱訣》載：太極真人青精乾石𩛓飯法。𩛓音信。𩛓之為言飧也，謂以酒、蜜、藥草輩溲而曝之也。亦作𨑏。凡內外諸書並無此字，惟施於此飯之名耳。陳藏器《本草》名烏飯。"
        ],
        "集解": [
            "頌曰：《登真隱訣》載南燭草木名狀，注見木部本條下。其作飯法：以生白粳米一斛五斗舂治，淅取一斛二斗。用南燭木葉五斤，燥者三斤亦可，雜莖皮煮取汁，極令清冷，以溲米，米釋炊之。從四月至八月末，用新生葉，色皆深；九月至三月，用宿葉，色皆淺，可隨時進退其斤兩。",
            "又採軟枝莖皮，於石臼中搗碎。假令四、五月中作，可用十許斤熟舂，以斛二斗湯浸染得一斛也。比來只以水漬一、二宿，不必用湯，漉而炊之，初米正作綠色，蒸過便如紺色。若色不好，亦可淘去，更以新汁漬之。灑𮑮皆用此汁，惟令飯作正青色乃止。高格曝乾，當三蒸曝，每一燥輒以青汁溲令浥浥。",
            "每日可服二升，勿復血食。填胃補髓，消滅三蟲。《上元寶經》云：子服草木之王，氣與神通；子食青燭之津，命不復殞。此之謂也。",
            "今茅山道士亦作此飯，或以寄遠。重蒸過食之，甚香甘也。",
            "藏器曰：烏飯法：取南燭莖葉搗碎，漬汁浸粳米，九浸九蒸九曝，米粒緊小，黑如瑿珠，袋盛，可以適遠方也。",
            "時珍曰：此飯乃仙家服食之法，而今之釋家多於四月八日造之，以供佛耳。造者又入柿葉、白楊葉數十枝以助色，或又加生鐵一塊者，止知取其上色，不知乃服食家所忌也。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "日進一合，不飢，益顏色，堅筋骨，能行（藏器）。益腸胃，補髓，滅三蟲，久服變白卻老（蘇頌。出《太極真人法》）。"
        ],
        "附方": []
    },
    {
        "名字": "粥",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《拾遺》",
        "釋名": [
            "糜。",
            "時珍曰：粥字象米在釜中相屬之形。《釋名》云：煮米為糜，使糜爛也。粥濁於糜，育育然也。厚曰饘，薄曰酏。",
            "小麥粥"
        ],
        "主治": [
            "止消渴煩熱（時珍）。",
            "寒食粥（用杏仁和諸花作之）",
            "咳嗽，下熱氣，調中（藏器）",
            "糯米、秫米、黍、米粥",
            "益氣，治脾胃虛寒，泄痢吐逆，小兒痘瘡白色（時珍）。",
            "粳米、秈米、粟米、粱米粥",
            "利小便，止煩渴，養脾胃（時珍）。"
        ],
        "氣味": [
            "甘，溫，無毒",
            "甘，溫、平，無毒"
        ],
        "氣味補充": [
            "",
            ""
        ],
        "發明": [
            "時珍曰：按：羅天益《寶鑑》云：粳、粟米粥，氣薄味淡，陽中之陰也。所以淡滲下行，能利小便。韓𢘅《醫通》云：一人病淋，素不服藥。予令專啖粟米粥，絕去他味。旬余減，月餘痊。此五穀治病之理也。又張耒《粥記》云：每晨起，食粥一大碗。空腹胃虛，穀氣便作，所補不細。",
            "又極柔膩，與腸胃相得，最為飲食之良。妙齊和尚說：山中僧，每將旦一粥，甚系利害。如不食，則終日覺臟腑燥涸。蓋粥能暢胃氣，生津液也。大抵養生求安樂，亦無深遠難知之事，不過寢食之間爾。故作此勸人每日食粥，勿大笑也。又《蘇軾帖》云：夜飢甚。吳子野勸食白粥，云能推陳致新，利膈益胃。",
            "粥既快美，粥後一覺，妙不可言也。此皆著粥之有益如此。諸谷作粥，詳見本條。古方有用藥物、粳、粟、粱米作粥，治病甚多。今略取其可常食者，集於下方，以備參考云。",
            "赤小豆粥，利小便，消水腫腳氣，辟邪癘。",
            "綠豆粥，解熱毒，止煩渴。",
            "御米粥，治反胃，利大腸。",
            "薏苡仁粥，除濕熱，利腸胃。",
            "蓮子粉粥，健脾胃，止泄痢。",
            "芡實粉粥，固精氣，明耳目。",
            "菱實粉粥，益腸胃，解內熱。",
            "栗子粥，補腎氣，益腰腳。",
            "薯蕷粥，補腎精，固腸胃。",
            "芋粥，寬腸胃，令人不飢。",
            "百合粉粥，潤肺調中。",
            "蘿蔔粥，消食利膈。",
            "胡蘿蔔粥，寬中下氣。",
            "馬齒莧粥，治痹消腫。",
            "油菜粥，調中下氣。",
            "莙薘菜粥，健胃益脾。",
            "菠薐菜粥，和中潤燥。",
            "薺菜粥，明目利肝。",
            "芹菜粥，去伏熱，利大小腸。",
            "芥菜粥，豁痰辟惡。",
            "葵菜粥，潤燥寬腸。",
            "韭菜粥，溫中暖下。",
            "蔥豉粥，發汗解肌。",
            "茯苓粉粥，清上實下。",
            "松子仁粥，潤心肺，調大腸。",
            "酸棗仁粥，治煩熱，益膽氣。",
            "枸杞子粥，補精血，益腎氣。",
            "薤白粥，治老人冷利。",
            "生薑粥，溫中辟惡。",
            "花椒粥，闢瘴禦寒。",
            "茴香粥，和胃治疝。",
            "胡椒粥、茱萸粥、辣米粥，並治心腹疼痛。",
            "麻子粥、胡麻粥、郁李仁粥，並潤腸治痹。",
            "蘇子粥，下氣利膈。",
            "竹葉湯粥，止渴清心。",
            "豬腎粥、羊腎粥、鹿腎粥，並補腎虛諸疾。",
            "羊肝粥、雞肝粥，並補肝虛，明目。",
            "羊汁粥、雞汁粥，並治勞損。",
            "鴨汁粥、鯉魚汁粥，並消水腫。",
            "牛乳粥，補虛羸。",
            "酥蜜粥，養心肺。",
            "鹿角膠入粥食，助元陽，治諸虛。",
            "炒麵入粥，食止白痢。",
            "燒鹽入粥，食。止血痢"
        ],
        "附方": []
    },
    {
        "名字": "麨",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "尺沼切《拾遺》",
        "校正": [
            "原附粟下，今分出。"
        ],
        "釋名": [
            "糗（去九切）。",
            "時珍曰：麨以炒成，其臭香。故糗從臭，麨從炒省也。劉熙《釋名》云：糗，齲也。飯而磨之，使齲碎也。"
        ],
        "集解": [
            "恭曰：麨，蒸米、麥，熬過，磨作之。",
            "藏器曰：河東人以麥為之，北人以粟為之，東人以粳米為之，炒乾飯磨成也。粗者為干糗糧。",
            "米麥麨"
        ],
        "氣味": [
            "甘、苦，微寒，無毒"
        ],
        "氣味補充": [
            "",
            "藏器曰：酸，寒。"
        ],
        "主治": [
            "寒中，除熱渴，消石氣（蘇恭）。和水服，解煩熱，止泄，實大腸（藏器）。炒米湯，止煩渴（時珍）。"
        ]
    },
    {
        "名字": "糕",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《綱目》",
        "釋名": [
            "粢。",
            "時珍曰：糕以黍、糯合粳米粉蒸成，狀如凝膏也。單糯粉作者，曰粢。米粉合豆末、糖、蜜蒸成者曰餌。《釋名》云：粢，慈軟也。餌，而也，相黏而也。揚雄《方言》云：餌謂之糕，或謂之粢，或謂之𩚹（音令），或謂之餣（音浥）。然亦微有分別，不可不知之也。"
        ],
        "氣味": [
            "甘，溫，無毒"
        ],
        "氣味補充": [
            "",
            "時珍曰：粳米糕易消導。粢糕最難克化，損脾成積，小兒尤宜禁之。"
        ],
        "主治": [
            "粳糕：養脾胃，厚腸，益氣和中。粢糕：益氣暖中，縮小便，堅大便，效（時珍）。"
        ],
        "發明": [
            "時珍曰：晚粳米糕，可代蒸餅，丸脾胃藥，取其易化也。糯米粢，可代糯糊，丸丹藥，取其相黏也。九日登高米糕，亦可入藥。按：《聖惠方》治山瘴瘧有糕角飲：九月九日取米糕角（陰乾）半兩，寒食飯二百粒，豉一百粒，獨蒜一枚，恆山一兩，以水二盞，浸一夜，五更煎至一盞，頓服，當下利為度。"
        ],
        "附方": [
            "老人泄瀉：干糕一兩，薑湯泡化，代飯。（《簡便方》）"
        ]
    },
    {
        "名字": "粽",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《綱目》",
        "釋名": [
            "角黍。",
            "時珍曰：粽俗作粽。古人以菰蘆葉裹黍米煮成，尖角，如棕櫚葉心之形，故曰粽，曰角黍。近世多用糯米矣。今俗五月五日以為節物相饋送。或言為祭屈原，作此投江，以飼蛟龍也。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "五月五日取粽尖，和截瘧藥，良（時珍）。"
        ]
    },
    {
        "名字": "寒具",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《綱目》",
        "別稱": [
            "捻頭（錢乙）",
            "環餅（《要術》）",
            "饊"
        ],
        "釋名": [
            "",
            "時珍曰：寒具，冬春可留數月，及寒食禁菸用之，故名寒具。捻頭，捻其頭也。環餅，象環釧形也。饊，易消散也。服虔《通俗文》謂之餲，張揖《廣雅》謂之粰𥹷，《楚辭》謂之粔籹，《雜字解詁》謂之膏環。"
        ],
        "集解": [
            "時珍曰：錢乙方中有捻頭散，葛洪《肘後》有捻頭湯，醫書不載。按：鄭玄注《周禮》云：寒具，米食也。賈思勰《要術》云：環餅一名寒具，以水搜，入牛羊脂和作之，入口即碎。林洪《清供》云：寒具，捻頭也。以糯粉和麵，麻油煎成，以糖食之。可留月餘，宜禁菸用。",
            "觀此，則寒具即今饊子也。以糯粉和麵，入少鹽，牽索紐捻成環釧之形，油煎食之。蘇東坡《寒具詩》云：纖手搓成玉數尋，碧油煎出嫩黃深。夜來春睡無輕重，壓扁佳人纏臂金。"
        ],
        "氣味": [
            "甘、咸，溫，無毒"
        ],
        "氣味補充": [
            ""
        ],
        "主治": [
            "利大小便，潤腸，溫中益氣（時珍）。"
        ],
        "附方": [
            {
                "名稱": "錢氏捻頭散，治小兒小便不通",
                "方法": "用延胡索、苦楝子等分，為末。每服半錢或一錢，以捻頭湯食前調下。如無捻頭，滴油數點代之。（錢氏小兒方）。"
            },
            {
                "名稱": "血痢不止",
                "方法": "地榆曬研為末。每服二錢，摻在羊血上，炙熱食之，以捻頭煎湯送下。或以地榆煮汁，熬如飴狀，一服三合，捻頭湯化下。"
            }
        ]
    },
    {
        "名字": "蒸餅",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《綱目》",
        "別稱": [
            "時珍曰：按：劉熙《釋名》云：餅者，並也，溲麵使合併也"
        ],
        "釋名": [
            "有蒸餅、湯餅、胡餅、索餅、酥餅之屬，皆隨形命名也。"
        ],
        "集解": [
            "時珍曰：小麥面修治食品甚多，惟蒸餅其來最古，是酵糟發成單面所造，丸藥所須，且能治疾，而本草不載，亦一缺也。惟臘月及寒食日蒸之，至皮裂，去皮懸之風乾。臨時以水浸脹，擂爛濾過，和脾胃及三焦藥，甚易消化。且面已過性，不助濕熱。其以果菜、油膩諸物為餡者，不堪入藥。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "消食，養脾胃，溫中化滯，益氣和血，止汗，利三焦，通水道（時珍）。"
        ],
        "發明": [
            "時珍曰：按：《愛竹談藪》云：宋寧宗為郡王時，病淋，日夜凡三百起。國醫罔措，或舉孫琳治之。琳用蒸餅、大蒜、淡豆豉三物搗丸，令以溫水下三十丸。曰：今日進三服，病當減三之一，明日亦然，三日病除。已而果然。賜以千緡。或問其說。琳曰：小兒何緣有淋，只是水道不利，三物皆能通利故爾。若琳者，其可與語醫矣。"
        ],
        "附方": [
            "積年下血：寒食蒸餅、烏龍尾各一兩，皂角七挺（去皮酥炙），為末，蜜丸。米飲每服二十丸。（《聖惠方》）。",
            "下痢赤白，治營衛氣虛，風邪襲入腸胃之間，便痢赤白，臍腹㽲痛，裡急後重，煩渴脹滿，不進飲食：用干蒸餅（蜜拌，炒）二兩，御米殼（蜜炒）四兩，為末，煉蜜丸芡子大。每服一丸，水一盞，煎化熱服。（《傳信適用妙方》）。",
            "崩中下血：陳年蒸餅，燒存性，米飲服二錢。",
            "盜汗自汗：每夜臥時，帶飢吃蒸餅一枚，不過數日即止。（《醫林集要》）。",
            "一切折傷：寒食蒸餅為末。每服二錢，酒下，甚驗。（《肘後方》）。",
            "湯火傷灼：蒸餅燒存性，研末，油調塗敷之。（《肘後方》）。"
        ]
    },
    {
        "名字": "女曲",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《唐本》",
        "校正": [
            "原附小麥下，今分出。"
        ],
        "別稱": [
            "䴷子（音桓）",
            "黃子"
        ],
        "釋名": [
            "",
            "時珍曰：此乃女人以完麥罨成黃子，故有諸名。"
        ],
        "集解": [
            "恭曰：女曲，完小麥為飯，和成罨之，待上黃衣，取曬。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "消食下氣，止泄痢，下胎，破冷血（蘇恭）。"
        ]
    },
    {
        "名字": "黃蒸",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《唐本》",
        "校正": [
            "原附小麥下，今分出。"
        ],
        "別稱": [
            "黃衣（蘇恭）",
            "麥黃"
        ],
        "釋名": [
            "",
            "時珍曰：此乃以米、麥粉和罨，待其熏蒸成黃，故有諸名。"
        ],
        "集解": [
            "恭曰：黃蒸，磨小麥粉拌水和成餅，麻葉裹，待上黃衣，取曬。",
            "藏器曰：黃蒸與䴷子不殊。北人以小麥，南人以粳米，六、七月作之，生綠塵者佳。",
            "時珍曰：女曲蒸麥飯罨成，黃蒸磨米、麥粉罨成，稍有不同也。"
        ],
        "氣味": [
            ""
        ],
        "主治": [
            "並同女曲（蘇恭）。溫補，能消諸生物（藏器）。溫中下氣，消食除煩（《日華》）。治食黃、黃汗（時珍）。"
        ],
        "附方": [
            {
                "名稱": "癊黃疸疾，或黃汗染衣，涕唾皆黃",
                "方法": "用好黃蒸二升，每夜以水二升，浸微暖，於銅器中，平旦絞汁半升飲之，極效。（《必效方》）"
            }
        ]
    },
    {
        "名字": "曲",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "宋《嘉祐》",
        "釋名": [
            "酒母。",
            "時珍曰：曲以米、麥包罨而成，故字從麥、從米、從包省文，會意也。酒非曲不生，故曰酒母。《書》云：若作酒醴，爾惟麴櫱。是矣。劉熙《釋名》云：曲，朽也，郁使生衣敗朽也。"
        ],
        "集解": [
            "藏器曰：曲，六月作者良。入藥須陳久者，炒香用。",
            "時珍曰：曲有麥、面、米造者不一，皆酒醋所須，俱能消導，功不甚遠。造大小麥曲法：用大麥米或小麥連皮，井水淘淨，曬乾。六月六日磨碎，以淘麥水和作塊，楮葉包紮，懸風處，七十日可用矣。造面曲法：三伏時，用白麵五斤，綠豆五升，以蓼汁煮爛。辣蓼末五兩，杏仁泥十兩，和踏成餅，楮葉裹懸風處，候生黃收之。",
            "造白曲法：用面五斤，糯米粉一斗，水拌微濕，篩過踏餅，楮葉包掛風處，五十日成矣。又米曲法：用糯米粉一斗，自然蓼汁和作圓丸，楮葉包掛風處，七七日曬收。此數種曲皆可入藥。其各地有入諸藥草及毒藥者，皆有毒，惟可造酒，不可入藥也。",
            "小麥曲"
        ],
        "氣味": [
            "甘，溫，無毒",
            "同前",
            "同前"
        ],
        "氣味補充": [
            "",
            "震亨曰：麩皮曲：涼，入大腸經。",
            "",
            ""
        ],
        "主治": [
            "消穀止痢（《別錄》）。平胃氣，消食痔，治小兒食癇（蘇恭）。調中下氣，開胃，療臟腑中風寒（藏器）。主霍亂、心膈氣、痰逆，除煩，破癥結（孟詵）。補虛，去冷氣，除腸胃中塞，不下食，令人有顏色（吳瑞）。落胎，並下鬼胎（《日華》）。止河魚之腹疾（梁簡文帝《勸醫文》）。",
            "大麥曲",
            "消食和中，下生胎，破血。取五升，以水一斗煮三沸，分五服，其子如糜，令母肥盛（時珍）。",
            "面曲、米曲",
            "消食積、酒積、",
            "糯米積，研末酒服立愈。余功同小麥曲（時珍。出《千金》）。"
        ],
        "附方": [
            {
                "名稱": "米穀食積",
                "方法": "炒曲末，白湯調服二錢，日三服。"
            },
            {
                "名稱": "三焦滯氣",
                "方法": "陳曲（炒）、萊菔子（炒）等分。每用三錢，水煎，入麝香少許服。（《普濟》）。小腹堅大如盤，胸滿，食不能消化：用曲末，湯服方寸匕，日三。（《千金》）。"
            },
            {
                "名稱": "水痢百起",
                "方法": "六月六日曲（炒黃）、馬藺子等分，為末，米飲服方寸匕。無馬藺子，用牛骨灰代之。（《普濟方》）。"
            },
            {
                "名稱": "赤白痢下，水穀不消",
                "方法": "以曲熬粟米粥，服方寸匕，日四、五服。（《肘後方》）。"
            },
            {
                "名稱": "酒毒便血",
                "方法": "曲一塊，濕紙包煨，為末。空心米飲服二錢，神效。"
            },
            {
                "名稱": "傷寒食復",
                "方法": "曲一餅，煮汁飲之，良。（《類要方》）。"
            },
            {
                "名稱": "胎動不安，或上搶心，下血者",
                "方法": "生曲餅研末，水和絞汁，服三升。（《肘後》）。"
            },
            {
                "名稱": "狐刺尿瘡",
                "方法": "曲末和獨頭蒜，杵如麥粒，納瘡孔中，蟲出愈。（《古今錄驗》）。"
            }
        ]
    },
    {
        "名字": "神麯",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《藥性論》",
        "釋名": [
            "，"
        ],
        "集解": [
            "時珍曰：昔人用曲，多是造酒之曲。後醫乃造神麯，專以供藥，力更勝之。蓋取諸神聚會之日造之，故得神名。賈思勰《齊民要術》雖有造神麯古法，繁瑣不便。近時造法，更簡易也。",
            "葉氏《水云錄》云：五月五日，或六月六日，或三伏日，用白麵百斤，青蒿自然汁三升，赤小豆末、杏仁泥各三升，蒼耳自然汁、野蓼自然汁各三升，以配白虎、青龍、朱雀、玄武、勾陳、螣蛇六神，用汁和麵、豆、杏仁作餅，麻葉或楮葉包罯，如造醬黃法，待生黃衣，曬收之。"
        ],
        "氣味": [
            "甘、辛，溫，無毒"
        ],
        "氣味補充": [
            "",
            "元素曰：陽中之陽也，入足陽明經。凡用須火炒黃，以助土氣。陳久者良。"
        ],
        "主治": [
            "化水穀宿食，癥結積滯，健脾暖胃（《藥性》）。養胃氣，治赤白痢（元素）。消食下氣，除痰逆霍亂，泄痢脹滿諸疾，其功與曲同。閃挫腰痛者，煅過淬酒溫服有效。婦人產後欲回乳者，炒研，酒服二錢，日二即止，甚驗（時珍）。"
        ],
        "發明": [
            "",
            "時珍曰：按：倪維德《啟微集》云：神麯治目病，生用能發其生氣，熟用能斂其暴氣也。"
        ],
        "附方": [
            "胃虛不克：神麯半斤，麥芽五升，杏仁一升，各炒為末，煉蜜丸彈子大。每食後嚼化一丸。（《普濟方》）。",
            "壯脾進食，療痞滿暑泄：曲朮丸：用神麯（炒）、蒼朮（泔制炒）",
            "等分為末，糊丸梧子大。每米飲服五十丸。冷者加乾薑或吳茱萸。（《肘後百一方》）。",
            "健胃思食：消食丸：治脾胃俱虛，不能消化水穀，胸膈痞悶，腹脅膨脹，連年累月，食減嗜臥，口苦無味。神麯六兩，麥櫱（炒）三兩，乾薑（炮）四兩，烏梅肉（焙）四兩，為末，蜜丸梧子大。每米飲服五十丸，日三服。（《和劑局方》）。",
            "虛寒反胃：方同上。",
            "暴泄不止：神麯（炒）二兩，茱萸（湯泡，炒）半兩，為末，醋糊丸梧子大。每服五十丸，米飲下。（《百一選方》）。",
            "產後運絕：神麯（炒）為末，水服方寸匕。（《千金方》）。",
            "食積心痛：陳神麯一塊燒紅，淬酒二大碗服之。（《摘玄方》）。"
        ]
    },
    {
        "名字": "紅曲",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "丹溪《補遺》",
        "集解": [
            "時珍曰：紅曲《本草》不載，法出近世，亦奇術也。",
            "其法白粳米一石五斗，水淘浸一宿，作飯。分作十五處，入曲母三斤，搓揉令勻，並作一處，以帛密覆。熱即去帛攤開，覺溫急堆起，又密覆。次日日中又作三堆，過一時分作五堆，再一時合作一堆，又過一時分作十五堆，稍溫又作一堆，如此數次。第三日，用大桶盛新汲水，以竹籮盛曲作五、六分，蘸濕完又作一堆，如前法作一次。",
            "第四日，如前又蘸。若曲半沉半浮，再依前法作一次，又蘸。若盡浮則成矣，取出日乾收之。其米過心者謂之生黃，入酒及鮓醢中，鮮紅可愛。未過心者不甚佳。入藥以陳久者良。"
        ],
        "氣味": [
            "甘，溫，無毒"
        ],
        "氣味補充": [
            "",
            "瑞曰：釀酒則辛熱，有小毒，發腸風痔瘻、腳氣、哮喘痰嗽諸疾。"
        ],
        "主治": [
            "消食活血，健脾燥胃，治赤白痢下水穀（震亨）。",
            "釀酒，破血行藥勢，殺山嵐瘴氣，治打撲傷損（吳瑞）。治女人血氣痛，及產後惡血不盡，擂酒飲之，良（時珍）。"
        ],
        "發明": [
            "時珍曰：人之水穀入於胃，受中焦濕熱熏蒸，遊溢精氣，日化為紅，散布臟腑經絡，是為營血，此造化自然之微妙也。造紅曲者，以白米飯受濕熱鬱蒸變而為紅，即成真色，久亦不渝，此乃人窺造化之巧者也。故紅曲有治脾胃營血之功，得同氣相求之理。"
        ],
        "附方": [
            {
                "名稱": "濕熱泄痢",
                "方法": "丹溪青六丸：用六一散，加炒紅曲五錢，為末，蒸餅和丸梧子大。每服五、七十丸，白湯下，日三服。（《丹溪心法》）。"
            },
            {
                "名稱": "小兒吐逆頻並，不進乳食，手足心熱",
                "方法": "用紅曲（年久者）三錢半，白朮（麩炒）一錢半，甘草（炙）一錢，為末。每服半錢，煎棗子、米湯下。（《經濟》）。"
            },
            {
                "名稱": "小兒頭瘡",
                "方法": "因傷濕入水成毒，濃汁不止：用紅曲嚼罨之，甚效。（《百一選方》）。"
            },
            {
                "名稱": "心腹作痛",
                "方法": "赤曲、香附、乳香等分為末，酒服。（《摘玄方》）"
            }
        ]
    },
    {
        "名字": "櫱米",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "一名麥芽",
        "釋名": [
            "弘景曰：此是以米作櫱，非別米名也。",
            "恭曰：櫱猶孽也，生不以理之名也。皆當以可生之物生之，取其櫱中之米入藥。按：《食經》用稻櫱，稻即穬谷之總名。陶謂以米作櫱，非矣。米豈能更生乎？"
        ],
        "集解": [
            "宗奭曰：櫱米，粟櫱也。",
            "時珍曰：《別錄》止云櫱米，不云粟作也。蘇恭言凡谷皆可生者，是矣。有粟、黍、谷、麥、豆諸櫱，皆水浸脹，候生芽曝乾去須，取其中米，炒研面用。其功皆主消導。今並集於左方。《日華子》謂櫱米為作醋黃子者，亦誤矣。",
            "粟櫱"
        ],
        "氣味": [
            "苦，溫，無毒",
            "甘，溫，無毒",
            "咸，溫，無毒"
        ],
        "氣味補充": [
            "",
            "宗奭曰：今穀神散中用之，性溫於麥櫱。",
            "",
            ""
        ],
        "主治": [
            "寒中，下氣，除熱（《別錄》）。除煩，消宿食，開胃（《日華》）。為末和脂敷面，令皮膚悅澤（陶弘景）。",
            "稻櫱",
            "快脾開胃，下氣和中，消食化積（時珍）。",
            "消食和中（《別錄》）。破冷氣，去心腹脹滿（《藥性》）。開胃，止霍亂，除煩悶，消痰飲，破癥結，能催生落胎（《日華》）。補脾胃虛，寬腸下氣，腹鳴者用之（元素）。消化一切米、面、諸果食積（時珍）。"
        ],
        "附方": [
            {
                "名稱": "啟脾進食",
                "方法": "穀神丸：用谷櫱四兩為末，入薑汁、鹽少許，和作餅，焙乾，入炙甘草、砂仁、白朮（麩炒）各一兩，為末。白湯點服之，或丸服。（《澹寮方》）"
            },
            {
                "名稱": "快膈進食",
                "方法": "麥櫱四兩，神麯二兩，白朮、橘皮各一兩，為末，蒸餅丸梧子大。每人參湯下三、五十丸，效。谷勞嗜臥，飽食便臥，得谷勞病，令人四肢煩重，嘿嘿欲臥，食畢輒甚：用大麥櫱一升，椒一兩（並炒），乾薑三兩，搗末。每服方寸匕，白湯下，日三。（《肘後》）。"
            },
            {
                "名稱": "腹中虛冷，食輒不消，羸瘦弱乏，因生百疾",
                "方法": "大麥櫱五升，小麥面半斤，豉五合，杏仁二升，皆熬黃香，搗篩糊丸彈子大。每服一丸，白湯下。（《肘後方》）。"
            },
            {
                "名稱": "產後腹脹不通，轉氣急，坐臥不安",
                "方法": "以麥櫱一合，為末。和酒服，良久通轉，神驗。此乃供奉輔太初傳與崔郎中方也。（李絳《兵部手集》方）。"
            },
            {
                "名稱": "產後青腫，乃血水積也",
                "方法": "乾漆、大麥櫱等分，為末。新瓦中鋪漆一層，櫱一層，重重令滿，鹽泥固濟，煅赤研末。熱酒調服二錢。產後諸疾並宜。（《婦人經驗方》）。"
            },
            {
                "名稱": "產後秘塞五、七日不通，不宜妄服藥丸",
                "方法": "宜用大麥芽炒黃為末，每服三錢，沸湯調下，與粥間服。（《婦人良方》）。"
            },
            {
                "名稱": "妊娠去胎",
                "方法": "《外臺》治妊娠欲去胎。麥櫱一升，蜜一升，服之即下。《小品》用大麥芽一升，水三升，煮二升，分三服，神效。"
            },
            {
                "名稱": "產後回乳，產婦無子食乳，乳不消，令人發熱惡寒",
                "方法": "用大麥櫱二兩。炒為末。每服五錢，白湯下，甚良。（《丹溪纂要》方）。"
            }
        ],
        "發明": [
            "好古曰：麥芽、神麯二藥，胃氣虛人宜服之，以代戊己腐熟水穀。豆蔻、縮砂、烏梅、木瓜、芍藥、五味子為之使。",
            "時珍曰：麥櫱、穀芽、粟櫱，皆能消導米、面、諸果食積。觀造餳者用之，可以類推矣。但有積者能消化，無積而久服，則消人元氣也，不可不知。若久服者，須同白朮諸藥兼用，則無害也矣。"
        ]
    },
    {
        "名字": "飴糖",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《別錄》上品",
        "釋名": [
            "餳（音徐盈切）。",
            "時珍曰：按：劉熙《釋名》云：糖之清者曰飴，形怡怡然也。稠者曰餳，強硬如鍚也。如餳而濁者曰餔。《方言》謂之餦餭（音長皇）。",
            "《楚辭》云：粔籹蜜餌有餦餭，是也。",
            "嘉謨曰：因色紫類琥珀，方中謂之膠飴，乾枯者名餳。"
        ],
        "集解": [
            "",
            "弘景曰：方家用飴，乃云膠飴，是濕糖如厚蜜者。其凝強及牽白者餳糖，不入藥用。",
            "韓保升曰：飴，即軟糖也。北人謂之餳。糯米、粳米、秫粟米、蜀秫米、大麻子、枳椇子、黃精、白朮並堪熬造。惟以糯米作者入藥，粟米者次之，余但可食耳。",
            "時珍曰：飴餳，用麥櫱或穀芽同諸米熬煎而成，古人寒食多食餳，故醫方亦收用之。"
        ],
        "氣味": [
            "甘，大溫，無毒"
        ],
        "氣味補充": [
            "入太陰經。",
            "宗奭曰：多食動脾風。",
            "震亨曰：飴糖屬土而成於火，大發濕中之熱。寇氏謂其動脾風，言末而遺本矣。",
            "時珍曰：凡中滿吐逆、秘結牙䘌、赤目疳病者，切宜忌之，生痰動火最甚。甘屬土，腎病毋多食甘，甘傷腎，骨痛而齒落，皆指此類也。"
        ],
        "主治": [
            "補虛乏，止渴去血（《別錄》）。補虛冷，益氣力，止腸鳴咽痛，治唾血，消痰潤肺止嗽（思邈）。健脾胃，補中，治吐血。打損瘀血者，熬焦酒服，能下惡血。又傷寒大毒嗽，於蔓菁、薤汁中煮一沸，頓服之，良（孟詵）。脾弱不思食人少用，能和胃氣。亦用和藥（寇宗奭）。解附子、草烏頭毒（時珍）。"
        ],
        "發明": [
            "弘景曰：古方建中湯多用之。糖與酒皆用米櫱，而糖居上品，酒居中品。是糖以和潤為優，酒以醺亂為劣也。",
            "成無己曰：脾欲緩，急食甘以緩之。膠飴之甘以緩中也。",
            "好古曰：飴乃脾經氣分藥也。甘能補脾之不足。",
            "時珍曰：《集異記》云：邢曹進，河朔健將也。為飛矢中目，拔矢而鏃留於中，鉗之不動，痛困俟死。忽夢胡僧令以米汁注之必愈。廣詢於人，無悟者。一日一僧丐食，肖所夢者。叩之。僧云：但以寒食餳點之。如法用之，應手清涼，頓減酸楚。至夜瘡癢，用力一鉗而出。旬日而瘥。"
        ],
        "附方": [
            {
                "名稱": "老人煩渴",
                "方法": "寒食大麥一升，水七升，煎五升，入赤餳二合，渴即飲之。（《奉親書》）。蛟龍症病，凡人正二月食芹菜，誤食蛟龍精者，為蛟龍病，發則似癇，"
            },
            {
                "名稱": "面色青黃",
                "方法": "每服寒食餳五合，日三服。吐出蛟龍，有兩頭可驗。吐蛔者勿用。（《金匱要略》）。"
            },
            {
                "名稱": "魚臍疔瘡",
                "方法": "寒食餳塗之，良。乾者燒灰。（《千金方》）。"
            },
            {
                "名稱": "瘭疽毒瘡",
                "方法": "臘月飴糖，晝夜塗之，數日則愈。（《千金方》）。"
            },
            {
                "名稱": "誤吞稻芒",
                "方法": "白餳頻食。（《簡便方》）。"
            },
            {
                "名稱": "魚骨骾咽，不能出",
                "方法": "用飴糖丸雞子黃大吞之。不下再吞。（《肘後》）。"
            },
            {
                "名稱": "誤吞錢釵及竹木",
                "方法": "取飴糖一斤，漸漸食盡，便出。（《外臺》）。"
            },
            {
                "名稱": "箭鏃不出",
                "方法": "見發明。"
            },
            {
                "名稱": "服藥過劑，悶亂者",
                "方法": "飴糖食之。（《千金》）。"
            },
            {
                "名稱": "草烏頭毒及天雄、附子毒",
                "方法": "並食飴糖即解。（《總錄》）。"
            },
            {
                "名稱": "手足瘑瘡",
                "方法": "炒臘月糖，敷之。（《千金方》）。"
            },
            {
                "名稱": "火燒成瘡",
                "方法": "白糖燒灰，粉之即燥，易瘥。（《小品方》）。"
            }
        ]
    },
    {
        "名字": "醬",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《別錄》下品",
        "釋名": [
            "時珍曰：按：劉熙《釋名》云：醬者，將也。能制食物之毒，如將之平暴惡也。"
        ],
        "集解": [
            "時珍曰：麵醬有大麥、小麥、甜醬、麩醬之屬，豆醬有大豆、小豆、豌豆及豆油之屬。豆油法：用大豆三斗，水煮糜，以面二十四斤，拌罨成黃。每十斤，入鹽八斤，井水四十斤，攪曬成油收取之。大豆醬法：用豆炒磨成粉，一斗入面三斗和勻，切片罨黃，曬之。每十斤入鹽五斤，井水淹過，曬成收之。",
            "小豆醬法：用豆磨淨，和麵罨黃，次年再磨。每十斤，入鹽五斤，以臘水淹過，曬成收之。豌豆醬法：用豆水浸，蒸軟曬乾去皮。每一斗入小麥一斗，磨面和切，蒸過盦黃，曬乾。每十斤入鹽五斤，水二十斤，曬成收之。麩醬法：用小麥麩蒸熟罨黃，曬乾磨碎。每十斤入鹽三斤，熟湯二十斤，曬成收之。",
            "甜麵醬：用小麥面和劑，切片蒸熟，盦黃曬簸。每十斤入鹽三斤，熟水二十斤，曬成收之。小麥麵醬：用生面水和，布包踏餅罨黃曬松。每十斤入鹽五斤，水二十斤，曬成收之。大麥醬用黑豆一斗炒熟，水浸半日，同煮爛，以大麥面二十斤拌勻，篩下面，用煮豆汁和劑，切片蒸熟，罨黃曬搗。每一斗入鹽二斤，井水八斤，曬成黑甜而汁清。",
            "又有麻滓醬：用麻枯餅搗蒸，以面和勻罨黃如常，用鹽水曬成，色味甘美也。"
        ],
        "氣味": [
            "咸，冷利，無毒"
        ],
        "氣味補充": [
            "",
            "時珍曰：麵醬：咸。豆醬、甜醬、豆油、大麥醬、麩醬：皆咸、甘。",
            "詵曰：多食發小兒無辜，生痰動氣。妊娠合雀肉食之，令兒面黑。",
            "頌曰：麥醬和鯉魚食，生口瘡。"
        ],
        "主治": [
            "除熱，止煩滿，殺百藥及熱湯火毒（《別錄》）。",
            "殺一切魚、肉、菜蔬、蕈毒，並治蛇、蟲、蜂、蠆等毒（《日華》）。",
            "醬汁灌入下部，治大便不通。灌耳中，治飛蛾、蟲、蟻入耳。塗猘犬咬及湯、火傷灼未成瘡者，有效。又中砒毒，調水服即解（出時珍方）。"
        ],
        "發明": [
            "",
            "弘景曰：醬多以豆作，純麥者少。入藥當以豆醬，陳久者彌好也。又有魚醬、肉醬，皆呼為醯，不入藥用。",
            "詵曰：小麥醬殺藥力，不如豆醬。又有獐、鹿、兔、雉及鱧魚醬，皆不可久食也。",
            "宗奭曰：聖人不得醬不食，意欲五味和，五臟悅而受之，此亦安樂之一端也。",
            "時珍曰：不得醬不食，亦兼取其殺飲食百藥之毒也。"
        ],
        "附方": [
            {
                "名稱": "手指掣痛",
                "方法": "醬清和蜜，溫熱浸之，愈乃止。（《千金》）。"
            },
            {
                "名稱": "癧瘍風駁",
                "方法": "醬清和石硫黃細末，日日揩之。（《外臺秘要》）。"
            },
            {
                "名稱": "妊娠下血",
                "方法": "豆醬二升，去汁取豆，炒研。酒服方寸匕，日三。（《古今錄驗》）。"
            },
            {
                "名稱": "妊娠尿血",
                "方法": "豆醬一大盞（熬干），生地黃二兩，為末。每服一錢，米飲下。（《普濟方》）。"
            },
            {
                "名稱": "浸淫瘡癬",
                "方法": "醬瓣和人尿，塗之。（《千金翼》）。"
            },
            {
                "名稱": "解輕粉毒，服輕粉口破者",
                "方法": "以三年陳醬化水，頻漱之。（《瀕湖集簡方》）。"
            }
        ]
    },
    {
        "名字": "榆仁醬",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《食療》",
        "校正": [
            "原附醬下，今分出。"
        ],
        "集解": [
            "",
            "時珍曰：造法：取榆仁水浸一伏時，袋盛，揉洗去涎，以蓼汁拌曬，如此七次，同發過面曲，如造醬法下鹽曬之。每一升，曲四斤，鹽一斤，水五斤。崔寔《月令》謂之𨡭䤅，是也。音牟偷。"
        ],
        "氣味": [
            "辛美，溫，無毒"
        ],
        "氣味補充": [
            ""
        ],
        "主治": [
            "利大小便、心腹惡氣，殺諸蟲。不宜多食（孟詵）。"
        ]
    },
    {
        "名字": "蕪荑醬",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《食療》",
        "校正": [
            "原附醬下，今分出。"
        ],
        "集解": [
            "",
            "時珍曰：造法與榆仁醬同。"
        ],
        "氣味": [
            "辛美微臭，溫，無毒"
        ],
        "氣味補充": [
            "多食落髮。"
        ],
        "主治": [
            "殺三蟲，功力強於榆仁醬（孟詵）。"
        ],
        "發明": [
            "張從正曰：北人亦多食乳酪酥脯甘美之物，皆生蟲之萌也。而不生蟲者，蓋食中多胡荽、蕪荑、滷汁，殺九蟲之物也。"
        ]
    },
    {
        "名字": "醋",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《別錄》下品",
        "別稱": [
            "酢（音醋）",
            "醯（音兮）",
            "苦酒"
        ],
        "釋名": [
            "",
            "弘景曰：醋酒為用，無所不入，愈久愈良，亦謂之醯。以有苦味，俗呼苦酒。丹家又加余物，謂為華池左味。",
            "時珍曰：劉熙《釋名》云：醋，措也。能措置食毒也。古方多用酢字也。"
        ],
        "集解": [
            "",
            "恭曰：醋有數種：有米醋、麥醋、曲醋、糠醋、糟醋、餳醋、桃醋、葡萄、大棗、蘡薁等諸雜果醋，會意者亦極酸烈。惟米醋二、三年者入藥。余止可啖，不可入藥也。",
            "詵曰：北人多為糟醋，江外人多為米醋，小麥醋、不及。糟醋為多妨忌也。大麥醋良。",
            "藏器曰：蘇言葡萄、大棗諸果堪作醋，緣渠是荊楚人，土地儉嗇，果敗則以釀酒也。糟醋猶不入藥，況於果乎？",
            "時珍曰：米醋：三伏時用倉米一斗，淘淨蒸飯，攤冷盦黃，曬簸，水淋淨。別以倉米二斗蒸飯，和勻入甕，以水淹過，密封暖處，三七日成矣。糯米醋：秋社日，用糯米一斗淘蒸，用六月六日造成小麥大麴和勻，用水二斗，入甕封釀，三七日成矣。粟米醋：用陳粟米一斗，淘浸七日，再蒸淘熟，入甕密封，日夕攪之，七日成矣。",
            "小麥醋：用小麥水浸三日，蒸熟盦黃，入甕水淹，七七日成矣。大麥醋：用大麥米一斗，水浸蒸飯，盦黃曬乾，水淋過，再以麥飯二斗和勻，入水封閉，三七日成矣。餳醋：用餳一斤，水三升煎化，入白曲末二兩，瓶封曬成。其餘糟、糠等醋，皆不入藥，不能盡紀也。",
            "米醋"
        ],
        "氣味": [
            "酸、苦，溫，無毒"
        ],
        "氣味補充": [
            "",
            "詵曰：大麥醋：微寒。余醋並同。",
            "弘景曰：多食損人肌臟。",
            "藏器曰：多食損筋骨，亦損胃。不益男子，損人顏色。醋發諸藥，不可同食。",
            "時珍曰：酸屬木，脾病毋多食酸。酸傷脾，肉䐢而唇揭。",
            "服茯苓、丹參人，不可食醋。《鏡源》曰：米醋煮制四黃、丹砂、膽礬、常山諸藥也。"
        ],
        "主治": [
            "消癰腫，散水氣，殺邪毒（《別錄》）。理諸藥，消毒（扁鵲）。治產後血運，除症塊堅積，消食，殺惡毒，破結氣、心中酸水痰飲（藏器）。下氣除煩，治婦人心痛血氣，併產後及傷損金瘡出血昏運，殺一切魚、肉、菜毒（《日華》）。醋磨青木香，止卒心痛、血氣痛。",
            "浸黃柏含之，治口瘡。調大黃末，塗腫毒。煎生大黃服，治痃癖甚良（孟詵）。散瘀血，治黃疸、黃汗（好古曰：張仲景治黃汗，有黃耆芍藥桂枝苦酒湯；治黃疸，有麻黃醇酒湯，用苦酒清酒。方見《金匱要略》）。"
        ],
        "發明": [
            "",
            "宗奭曰：米醋比諸醋最釅，入藥多用之，穀氣全也，故勝糟醋。產婦房中，常以火炭沃醋氣為佳，酸益血也。以磨雄黃，塗蜂蠆毒，亦取其收而不散之義。今人食酸則齒軟，謂其水生木，水氣弱，木氣強，故如是。造靴皮者，須得醋而紋皺，故知其性收斂，不負酸收之意。",
            "時珍曰：按：孫光憲《北夢瑣言》云：一婢抱兒落炭火上燒灼，以醋泥敷之，旋愈無痕。又一少年，眼中常見一鏡。趙卿謂之曰：來晨以魚鱠奉候。及期延至，從容久之。少年飢甚，見臺上一甌芥醋，旋旋啜之，遂覺胸中豁然，眼花不見。卿雲：君吃魚鱠太多，魚畏芥醋，故權誑而愈其疾也。",
            "觀此二事，可證《別錄》治癰腫、殺邪毒之驗也。大抵醋治諸瘡腫積塊，心腹疼痛，痰水血病，殺魚、肉、菜及諸蟲毒氣，無非取其酸收之義，而又有散瘀解毒之功。李鵬飛雲：醋能少飲，闢寒勝酒。王戩自幼不食醋，年逾八十，猶能傳神也。"
        ],
        "附方": [
            {
                "名稱": "身體卒腫",
                "方法": "醋和蚯蚓屎敷之。（《千金》）。"
            },
            {
                "名稱": "白虎風毒",
                "方法": "以三年釅醋五升，煎五沸，切蔥白三升，煎一沸漉出，以布染乘熱裹之，痛止乃已。（《外臺秘要》）。"
            },
            {
                "名稱": "霍亂吐利",
                "方法": "鹽、醋，煎服甚良。（《如宜方》）。"
            },
            {
                "名稱": "霍亂煩脹，未得吐下",
                "方法": "以好苦酒三升飲之。（《千金方》）。"
            },
            {
                "名稱": "足上轉筋",
                "方法": "以故綿浸醋中，甑蒸熱裹之，冷即易，勿停，取瘥止。（《外臺》）。"
            },
            {
                "名稱": "出汗不滴，瘦卻腰腳，並耳聾者",
                "方法": "米醋浸荊三稜，夏四日，冬六日，為末。醋湯調下二錢，即瘥。（《經驗後方》）。"
            },
            {
                "名稱": "腋下胡臭",
                "方法": "三年釅酢，和石灰敷之。（《外臺》）。"
            },
            {
                "名稱": "癧瘍風病",
                "方法": "酢和硫黃末敷之。（《外臺秘要》）。"
            },
            {
                "名稱": "癰疽不潰",
                "方法": "苦酒和雀屎如小豆大，敷瘡頭上，即穿也。（《肘後方》）。"
            },
            {
                "名稱": "舌腫不消",
                "方法": "以酢和釜底墨，厚敷舌之上下，脫則更敷，須臾即消。（《千金方》）。"
            },
            {
                "名稱": "木舌腫強",
                "方法": "糖醋，時時含漱。（《普濟方》）。"
            },
            {
                "名稱": "牙齒疼痛",
                "方法": "米醋一升，煮枸杞白皮一升，取半升，含漱即瘥。（《肘後方》）。"
            },
            {
                "名稱": "鼻中出血",
                "方法": "酢和胡粉半棗許服。又法：用醋和土，塗陰囊，干即易之。（《千金方》）。"
            },
            {
                "名稱": "塞耳治聾",
                "方法": "以醇酢微火炙附子，削尖塞之。（《千金方》）。"
            },
            {
                "名稱": "面𪒟雀卵",
                "方法": "苦酒漬術，常常拭之。（《肘後方》）。"
            },
            {
                "名稱": "中砒石毒",
                "方法": "飲釅醋，得吐即愈。不可飲水。（《廣記》）。"
            },
            {
                "名稱": "服硫發癰",
                "方法": "酢和豉，研膏敷之，燥則易。（《千金方》）。"
            },
            {
                "名稱": "食雞子毒",
                "方法": "飲醋少許即消。（《廣記》）。"
            },
            {
                "名稱": "渾身蝨出",
                "方法": "方見石部食鹽。"
            },
            {
                "名稱": "毒蜂傷螫",
                "方法": "清醋急飲一、二碗，令毒氣不散，然後用藥。（《濟急方》）。"
            },
            {
                "名稱": "蠍刺螫人",
                "方法": "酢磨附子汁敷之。（《食醫心鏡》）。"
            },
            {
                "名稱": "蜈蚣咬毒",
                "方法": "醋磨生鐵敷之。（《篋中方》）。"
            },
            {
                "名稱": "蜘蛛咬毒",
                "方法": "同上方。"
            },
            {
                "名稱": "蠼螋尿瘡",
                "方法": "以醋和胡粉敷之。（《千金方》）。"
            },
            {
                "名稱": "諸蟲入耳",
                "方法": "凡百節、蚰蜒、蟻入耳，以苦酒注入，起行即出。（錢相公《篋中方》）。"
            },
            {
                "名稱": "湯火傷灼",
                "方法": "即以酸醋淋洗，並以醋泥塗之甚妙，亦無瘢痕也。。"
            },
            {
                "名稱": "狼煙入口",
                "方法": "以醋少許飲之。（《秘方》）。"
            },
            {
                "名稱": "足上凍瘡",
                "方法": "以醋洗足，研藕敷之。"
            },
            {
                "名稱": "胎死不下，月未足者",
                "方法": "大豆煮醋服三升，立便分解。未下再服。（《子母秘錄》）。"
            },
            {
                "名稱": "胞衣不下，腹滿則殺人",
                "方法": "以水入醋少許，噀面，神效。（《聖惠方》）。"
            },
            {
                "名稱": "鬼擊卒死",
                "方法": "吹醋少許入鼻中。（《千金》）。"
            },
            {
                "名稱": "乳癰堅硬",
                "方法": "以罐盛醋，燒熱石投之二次，溫漬之。冷則更燒石投之，不過三次即愈。（《千金》）。"
            },
            {
                "名稱": "疔腫初起",
                "方法": "用面圍住，以針亂刺瘡上，銅器煎醋沸，傾入圍中，令容一盞。冷即易，三度。根即出也。"
            }
        ]
    },
    {
        "名字": "酒",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《別錄》中品",
        "校正": [
            "《拾遺》糟筍酒、社酒，今併為一。"
        ],
        "釋名": [
            "時珍曰：按：許氏《說文》云：酒，就也。所以就人之善惡也。一說：酒字篆文，象酒在卣中之狀。《飲膳》標題云：酒之清者曰釀，濁者曰盎；厚曰醇，薄曰醨；重釀曰酎，一宿曰醴；美曰醑，未榨曰醅；紅曰醍，綠曰醽，白曰醝。"
        ],
        "集解": [
            "恭曰：酒有秫、黍、粳、糯、粟、曲、蜜、葡萄等色。凡作酒醴須曲，而葡萄、蜜等酒獨不用曲。諸酒醇醨不同，惟米酒入藥用。",
            "藏器曰：凡好酒欲熟時，皆能候風潮而轉，此是合陰陽也。",
            "詵曰：酒有紫酒、薑酒、桑椹酒、蔥豉酒、葡萄酒、蜜酒，及地黃、牛膝、虎骨、牛蒡、大豆、枸杞、通草、仙靈脾、狗肉汁等，皆可和釀作酒，俱各有方。",
            "宗奭曰：《戰國策》云：帝女儀狄造酒，進之於禹。《說文》云：少康造酒，即杜康也。然《本草》已著酒名，《素問》亦有酒漿，則酒自黃帝始，非儀狄矣。古方用酒，有醇酒、春酒、白酒、清酒、美酒、糟下酒、粳酒、秫黍酒、葡萄酒、地黃酒、蜜酒、有灰酒、新熟無灰酒、社壇余胙酒。今人所用，有糯酒、煮酒、小豆麴酒、香藥麴酒、鹿頭酒、羔兒等酒。",
            "江浙、湖南北又以糯粉入眾藥，和為曲，曰餅子酒。至於官務中，亦有四夷酒，中國不可取以為法。今醫家所用，正宜斟酌。但飲家惟取其味，不顧入藥何如爾，然久之未見不作疾者。蓋此物損益兼行，可不慎歟？漢賜丞相上尊酒，糯為上，稷為中，粟為下。今入藥佐使，專用糯米，以清水白麵曲所造為正。",
            "古人造麴未見入諸藥，所以功力和厚，皆勝余酒。今人又以櫱造者，蓋止是醴，非酒也。《書》云：若作酒醴，爾惟麴櫱。酒則用曲，醴則用櫱，氣味甚相遼，治療豈不殊也？",
            "穎曰：入藥用東陽酒最佳，其酒自古擅名。《事林廣記》所載釀法，其曲亦用藥。今則絕無，惟用麩面、蓼汁拌造，假其辛辣之力，蓼亦解毒，清香遠達，色復金黃，飲之至醉，不頭痛，不口乾，不作瀉。其水秤之重於他水，鄰邑所造俱不然，皆水土之美也。處州金盆露，水和薑汁造麴，以浮飯造釀，醇美可尚，而色香劣於東陽，以其水不及也。",
            "江西麻姑酒，以泉得名，而曲有群藥。金陵瓶酒，曲米無嫌，而水有鹼，且用灰，味太甘，多能聚痰。山東秋露白，色純味烈。蘇州小瓶酒，曲有蔥及紅豆、川烏之類，飲之頭痛口渴。淮南綠豆酒，曲有綠豆，能解毒，然亦有灰不美。",
            "時珍曰：東陽酒即金華酒，古蘭陵也，李太白詩所謂蘭陵美酒鬱金香即此，常飲入藥俱良。山西襄陵酒、薊州薏苡酒皆清烈，但曲中亦有藥物。黃酒有灰。秦、蜀有咂嘛酒，用稻、麥、黍、秫、藥曲，小罌封釀而成，以筒吸飲。穀氣既雜，酒不清美，並不可入藥。",
            "米酒"
        ],
        "氣味": [
            "苦、甘、辛，大熱，有毒",
            "咸，平，無毒",
            "甘、辛，無毒"
        ],
        "氣味補充": [
            "",
            "詵曰：久飲傷神損壽，軟筋骨，動氣痢。醉臥當風，則成癜風。醉浴冷水成痛痹。服丹砂人飲之，頭痛吐熱。",
            "士良曰：凡服丹砂、北庭、石亭脂、鍾乳、諸礜石、生薑，並不可長用酒下，能引石藥氣入四肢，滯血化為癰疽。",
            "藏器曰：凡酒，忌諸甜物。酒漿照人無影，不可飲。祭酒自耗，不可飲。酒合乳飲，令人氣結。同牛肉食，令人生蟲。酒後臥黍穰，食豬肉，患大風。",
            "時珍曰：酒後食芥及辣物，緩人筋骨。酒後飲茶，傷腎臟，腰腳重墜，膀胱冷痛，兼患痰飲水腫、消渴攣痛之疾。一切毒藥，因酒得者難治。又酒得咸而解者，水制火也，酒性上而咸潤下也。又畏枳椇、葛花、赤豆花、綠豆粉者，寒勝熱也。",
            "",
            ""
        ],
        "主治": [
            "行藥勢，殺百邪惡毒氣（《別錄》）。通血脈，厚腸胃，潤皮膚，散濕氣，消憂發怒，宣言暢意（藏器）。養脾氣，扶肝，除風下氣（孟詵）。解馬肉、桐油毒，丹石發動諸病，熱飲之甚良（時珍）。",
            "糟底酒（三年臘糟下取之），開胃下食，暖水臟，溫腸胃，消宿食，御風寒，殺一切蔬菜毒（《日華》）。止嘔噦，摩風瘙、腰膝疼痛（孫思邈）。",
            "老酒（臘月釀造者，可經數十年不壞），和血養氣，暖胃闢寒，發痰動火（時珍）。",
            "春酒（清明釀造者亦可經久），常服令人肥白（孟詵）。蠼螋尿瘡，飲之至醉，須臾蟲出如米也（李絳《兵部手集》）。",
            "社壇余胙酒（《拾遺》），治小兒語遲，納口中佳。",
            "又以噴屋四角，闢蚊子（藏器）。飲之治聾。",
            "時珍曰：按：《海錄碎事》云：俗傳社酒治聾，故李濤有「社翁今日沒心情，為寄治聾酒一瓶」之句。",
            "糟筍節中酒",
            "飲之，主噦氣嘔逆，或加小兒乳及牛乳同服。又摩癧瘍風（藏器）。",
            "東陽酒",
            "用制諸藥良。"
        ],
        "發明": [
            "弘景曰：大寒凝海，惟酒不冰，明其性熱，獨冠群物。",
            "藥家多用以行其勢，人飲多則體弊神昏，是其有毒故也。《博物志》云：王肅、張衡、馬均三人，冒霧晨行。一人飲酒，一人飽食，一人空腹。空腹者死，飽食者病，飲酒者健。此酒勢辟惡，勝於作食之效也。",
            "好古曰：酒能行諸經不止，與附子相同。味之辛者能散，苦者能下，甘者居中而緩。用為導引，可以通行一身之表，至極高之分。味淡者則利小便而速下也。古人惟以麥造麴釀黍，已為辛熱有毒。今之醞者加以烏頭、巴豆、砒霜、薑、桂、石灰、灶灰之類大毒大熱之藥，以增其氣味。豈不傷沖和，損精神，涸榮衛，竭天癸，而夭夫人壽耶？",
            "震亨曰：《本草》止言酒熱而有毒，不言其濕中發熱，近於相火，醉後振寒戰慄可見矣。又性喜升，氣必隨之，痰鬱於上，溺澀於下，恣飲寒涼，其熱內郁，肺氣大傷。其始也病淺，或嘔吐，或自汗，或瘡疥，或鼻齇，或泄利，或心脾痛，尚可散而去之。其久也病深，或消渴，或內疽，或肺痿，或鼓脹，或失明，或哮喘，或勞瘵，或癲癇，或痔漏，為難名之病，非具眼未易處也。夫醇酒性大熱，飲者適口，不自覺也。",
            "理宜冷飲，有三益焉。過於肺，入於胃，然後微溫。肺先得溫中之寒，可以補氣。次得寒中之溫，可以養胃。冷酒行遲，黑豆以漸，人不得恣飲也。今則不然，圖取快喉舌焉爾。",
            "穎曰：人知戒早飲，而不知夜飲更甚。既醉既飽，睡而就枕，熱擁傷心傷目。夜氣收斂，酒以發之，亂其清明，勞其脾胃，停濕生瘡，動火助欲，因而致病者多矣。朱子云：以醉為節可也。",
            "機曰：按：扁鵲云：過飲腐腸爛胃，潰髓蒸筋，傷神損壽。昔有客訪周顗，出美酒二石。顗飲一石二斗，客飲八斗。次明，顗無所苦，客已脅穿而死矣。豈非犯扁鵲之戒乎？",
            "時珍曰：酒，天之美祿也。面曲之酒，少飲則和血行氣，壯神禦寒，消愁遣興；痛飲則傷神耗血，損胃亡精，生痰動火。《邵堯夫詩》云：美酒飲教微醉後。此得飲酒之妙，所謂醉中趣、壺中天者也。若夫沉湎無度，醉以為常者，輕則致疾敗行，甚則喪邦亡家而隕軀命，其害可勝言哉？此大禹所以疏儀狄，周公所以著酒誥，為世範戒也。"
        ],
        "附方": [
            {
                "名稱": "驚怖卒死",
                "方法": "溫酒灌之即醒。"
            },
            {
                "名稱": "鬼擊諸病，卒然著人，如刀刺狀，胸脅腹內切痛，不可抑按，或吐血、鼻血、下血，一名鬼排",
                "方法": "以醇酒吹兩鼻內，良。（《肘後》）"
            },
            {
                "名稱": "馬氣入瘡或馬汗、馬毛入瘡",
                "方法": "皆致腫痛煩熱，入腹則殺人。多飲醇酒，至醉即愈，妙。（《肘後方》）。"
            },
            {
                "名稱": "虎傷人瘡",
                "方法": "但飲酒，常令大醉，當吐毛出。（《梅師》）。"
            },
            {
                "名稱": "蛇咬成瘡",
                "方法": "暖酒淋洗瘡上，日三次。（《廣利方》）。"
            },
            {
                "名稱": "蜘蛛瘡毒",
                "方法": "同上方。"
            },
            {
                "名稱": "毒蜂螫人",
                "方法": "方同上。"
            },
            {
                "名稱": "咽傷聲破",
                "方法": "酒一合，酥一匕，乾薑末二匕，和服，日二次。（《十便良方》）。"
            },
            {
                "名稱": "三十年耳聾",
                "方法": "酒三升，漬牡荊子一升，七日去滓，任性飲之。（《千金方》）。"
            },
            {
                "名稱": "天行餘毒，手足腫痛欲斷",
                "方法": "作坑深三尺，燒熱灌酒，著屐踞坑上，以衣壅之，勿令泄氣。（《類要方》）。"
            },
            {
                "名稱": "下部痔瘡",
                "方法": "掘地作小坑，燒赤，以酒沃之，納吳茱萸在內坐之。不過三度良。（《外臺》）。"
            },
            {
                "名稱": "產後血悶",
                "方法": "清酒一升，和生地黃汁煎服。（《梅師》）。"
            },
            {
                "名稱": "身面疣目，盜酸酒浮，洗而咒之曰",
                "方法": "疣疣，不知羞。酸酒浮，洗你頭。急急如律令。咒七遍，自愈。（《外臺》）。"
            },
            {
                "名稱": "斷酒不飲",
                "方法": "酒七升，硃砂半兩，瓶浸緊封，安豬圈內，任豬搖動，七日取出，頓飲。又方：正月一日酒五升，淋碓頭杵下，取飲之。千止。（《千金方》）。"
            },
            {
                "名稱": "丈夫腳冷不隨，不能行者",
                "方法": "用淳酒三斗，水三斗，入甕中，灰火溫之，漬腳至膝。常著灰火，勿令冷，三日止。（《千金方》）。海水傷裂，凡人為海水咸物所傷，及風吹裂，痛不可忍：用蜜半斤，水酒三十斤，防風、當歸、羌活、荊芥各二兩。為末。煎湯浴之。一夕即愈。（《使琉球錄》）。"
            }
        ],
        "附諸藥酒方": [
            "",
            "時珍曰：《本草》及諸書，並有治病釀酒諸方。今輯其簡要者，以備參考。藥品多者，不能盡錄。",
            "愈瘧酒",
            "治諸瘧疾，頻頻溫飲之。四月八日，水一石，曲一斤為末，俱酘水中。待酢煎之，一石取七斗。待冷，入曲四斤。一宿，上生白沫起。炊秫一石，冷酘三日，酒成。（賈思勰《齊民要術》）",
            "屠蘇酒",
            "側柏葉《小品方》云：此華佗方也。元旦飲之，闢疫癘一切不正之氣。造法：用赤木桂心七錢五分，防風一兩，菝葜五錢，蜀椒、桔梗、大黃五錢七分，烏頭二錢五分，赤小豆十四枚，以三角絳囊盛之，除夜懸井底，元旦取出置酒中，煎數沸。舉家東向，從少至長，次第飲之。藥滓還投井中，歲飲此水，一世無病。",
            "時珍曰：蘇⿺鬼虫，鬼名。此藥屠割鬼爽，故名。或云：草菴名也。",
            "逡巡酒",
            "補虛益氣，去一切風痹濕氣。久服益壽耐老，好顏色。",
            "造法：三月三日收桃花三兩三錢，五月五日收馬藺花五兩五錢，六月六日收脂麻花六兩六錢，九月九日收黃甘菊花九兩九錢，陰乾。十二月八日取臘水三斗。待春分，取桃仁四十九枚好者（去皮尖），白麵十斤正，同前花和作曲，紙包四十九日。用時白水一瓶，曲一丸，面一塊，封良久成矣。如淡，再加一丸。",
            "五加皮酒",
            "去一切風濕痿痹，壯筋骨，填精髓。用五加皮洗刮去骨煎汁，和曲、米釀成，飲之。或切碎袋盛，浸酒煮飲。或加當歸、牛膝、地榆諸藥。",
            "白楊皮酒",
            "治風毒腳氣，腹中痰癖如石。以白楊皮切片，浸酒起飲。",
            "女貞皮酒",
            "治風虛，補腰膝。女貞皮切片，浸酒煮飲之。",
            "仙靈脾酒",
            "治偏風不遂，強筋堅骨。仙靈脾一斤，袋盛，浸無灰酒二斗，密封三日，飲之。（《聖惠方》）。",
            "薏苡仁酒",
            "去風濕，強筋骨，健脾胃。用絕好薏苡仁粉，同曲、米釀酒，或袋盛煮酒飲。",
            "天門冬酒",
            "潤五臟，和血脈。久服除五勞七傷，癲癇惡疾。常令酒氣相接，勿令大醉，忌生冷。十日當出風疹毒氣，三十日乃已，五十日不知風吹也。冬月用天門冬去心煮汁，同曲、米釀成。初熟微酸，久乃味佳。（《千金》）。",
            "百靈藤酒",
            "治諸風。百靈藤十斤，水一石，煎汁三斗，入糯米三斗，神麯九兩，如常釀成。三五日，更炊一斗糯飯候冷投之，即熟。澄清日飲，以汗出為效。（《聖惠方》）。",
            "白石英酒",
            "治風濕周痹，肢節中痛，及腎虛耳聾。用白石英、磁石（煅醋淬七次）各五兩，絹袋盛，浸酒一升中，五、六日，溫飲。酒少更添之。（《聖濟總錄》）。",
            "地黃酒",
            "補虛弱，壯筋骨，通血脈，治腹痛，變白髮。用生肥地黃絞汁，同曲、米封密器中。春夏三七日，秋冬五七日啟之，中有綠汁，真精英也，宜先飲之，乃濾汁藏貯。加牛膝汁效更速，亦有加群藥者。",
            "牛膝酒",
            "壯筋骨，治痿痹，補虛損，除久瘧。用牛膝煎汁，和曲、米釀酒。或切碎，袋盛浸酒，煮飲。",
            "當歸酒",
            "和血脈，堅筋骨，止諸痛，調經水。當歸煎汁，或釀或浸，並如上法。",
            "菖蒲酒",
            "治三十六風，一十二痹，通血脈，治骨痿，久服耳目聰明。石菖蒲煎汁，或釀或浸，並如上法。",
            "枸杞酒",
            "補虛弱，益精氣，去冷風，壯陽道，止目淚，健腰腳。",
            "用甘州枸杞子煮爛搗汁，和曲、米釀酒。或以子同生地黃袋盛，浸酒煮飲。",
            "人參酒",
            "補中益氣，通治諸虛。用人參末，同曲、米釀酒。或袋盛浸酒，煮飲。",
            "薯蕷酒",
            "治諸風眩運，益精髓，壯脾胃。用薯蕷粉，同曲、米釀酒。或同山茱萸、五味子、人參諸藥，浸酒煮飲。",
            "茯苓酒",
            "治頭風虛眩，暖腰膝，主五勞七傷。用茯苓粉同曲、米釀酒，飲之。",
            "菊花酒",
            "治頭風，明耳目，去痿痹，消百病。用甘菊花煎汁，同曲、米釀酒。或加地黃、當歸、枸杞諸藥亦佳。",
            "黃精酒",
            "壯筋骨，益精髓，變白髮，治百病。用黃精、蒼朮各四斤，枸杞根、柏葉各五斤，天門冬三斤，煮汁一石，同曲十斤，糯米一石，如常釀酒飲。",
            "桑椹酒",
            "補五臟，明耳目。治水腫，不下則滿，下之則虛，入腹則十無一活。用桑椹搗汁煎過，同曲、米如常釀酒飲。",
            "術酒",
            "治一切風濕筋骨諸病，駐顏色，耐寒暑。用朮三十斤，去皮搗，以東流水三石，漬三十日，取汁，露一夜，浸曲、米釀成飲。",
            "蜜酒",
            "孫真人曰：治風疹風癬。用沙蜜一斤，糯飯一升，面曲五兩，熟水五升，同入瓶內，封七日成酒。尋常以蜜入酒代之，亦良。",
            "蓼酒",
            "久服聰明耳目，脾胃健壯。以蓼煎汁，和曲、米釀酒飲。",
            "薑酒",
            "詵曰：治偏風，中惡疰忤，心腹冷痛。以薑浸酒，暖服一碗即止。一法：用薑汁和曲，造酒如常，服之佳。",
            "蔥豉酒",
            "詵曰：解煩熱，補虛勞，治傷寒頭痛寒熱，及冷痢腸痛，解肌發汗。並以蔥根、豆豉浸酒煮飲。",
            "茴香酒",
            "治卒腎氣痛，偏墜牽引，及心腹痛。茴香浸酒煮飲之。舶茴尤妙。",
            "縮砂酒",
            "消食和中，下氣，止心腹痛。砂仁炒研，袋盛浸酒，煮飲。",
            "莎根酒",
            "治心中客熱，膀胱脅下氣鬱，常憂不樂。以莎根一斤切，熬香，袋盛浸酒。日夜服之，常令酒氣相續。",
            "茵陳酒",
            "治風疾，筋骨攣急。用茵陳蒿（炙黃）一斤，秫米一石，曲三斤，如常釀酒飲。",
            "青蒿酒",
            "治虛勞久瘧。青蒿搗汁，煎過，如常釀酒飲。",
            "百部酒",
            "治一切久近咳嗽。百部根切炒，袋盛浸酒，頻頻飲之。",
            "海藻酒",
            "治癭氣。海藻一斤，洗淨浸酒，日夜細飲。",
            "黃藥酒",
            "治諸癭氣。萬州黃藥切片，袋盛浸酒，煮飲。",
            "仙茆酒",
            "治精氣虛寒，陽痿膝弱，腰痛痹緩，諸虛之病。用仙茆九蒸九曬，浸酒飲。",
            "通草酒",
            "續五臟氣，通十二經脈，利三焦。通草子煎汁，同曲、米釀酒飲。",
            "南藤酒",
            "治風虛，逐冷氣，除痹痛，強腰腳。石南藤煎汁，同曲、米釀酒飲。",
            "松液酒",
            "治一切風痹腳氣。於大松下掘坑，置甕承取其津液，一斤釀糯米五斗，取酒飲之。",
            "松節酒",
            "治冷風虛弱，筋骨攣痛，腳氣緩痹。松節煮汁，同曲、米釀酒飲。松葉煎汁亦可。",
            "柏葉酒",
            "治風痹歷節作痛。東向側柏葉煮汁，同曲、米釀酒飲。",
            "椒柏酒",
            "元旦飲之，闢一切疫癘不正之氣。除夕以椒三七粒，東向側柏葉七枝，浸酒一瓶飲。",
            "竹葉酒",
            "治諸風熱病，清心暢意。淡竹葉煎汁，如常釀酒飲。",
            "槐枝酒",
            "治大麻痿痹。槐枝煮汁，如常釀酒飲。",
            "枳茹酒",
            "治中風身直，口僻眼急。用枳殼刮茹，浸酒飲之。",
            "牛蒡酒",
            "治諸風毒，利腰腳。用牛蒡根切片，浸酒飲之。",
            "巨勝酒",
            "治風虛痹弱，腰膝疼痛。用巨勝子二升（炒香），薏苡仁二升，生地黃半斤，袋盛浸酒飲。",
            "麻仁酒",
            "治骨髓風毒痛，不能動者。取大麻子中仁炒香，袋盛浸酒飲之。",
            "桃皮酒",
            "治水腫，利小便。桃皮煎汁，同秫米釀酒飲。",
            "紅曲酒",
            "治腹中及產後瘀血。紅曲浸酒煮飲。",
            "神麯酒",
            "治閃肭腰痛。神麯燒赤，淬酒飲之。",
            "柘根酒",
            "治耳聾。方具柘根下。",
            "磁石酒",
            "治腎虛耳聾。用磁石、木通、菖蒲等分，袋盛酒浸日飲。",
            "蠶沙酒",
            "治風緩頑痹，諸節不隨，腹內宿痛。用原蠶沙炒黃，袋盛浸酒飲。",
            "花蛇酒",
            "治諸風，頑痹癱緩，攣急疼痛，惡瘡疥癩。用白花蛇肉一條，袋盛，同曲置於缸底，糯飯蓋之，三七日，取酒飲。又有群藥煮酒方甚多。",
            "烏蛇酒",
            "治療、釀法同上。",
            "蚺蛇酒",
            "治諸風痛痹，殺蟲闢瘴，治癩風疥癬惡瘡。用蚺蛇肉一斤，羌活一兩，袋盛，同曲置於缸底，糯飯蓋之，釀成酒飲。亦可浸酒。詳見本條。",
            "穎曰：廣西蛇酒：壇上安蛇數寸，其曲則採山中草藥，不能無毒也。",
            "蝮蛇酒",
            "治惡瘡諸瘻，惡風頑痹癲疾。取活蝮蛇一條，同醇酒一斗，封埋馬溺處，周年取出，蛇已消化。每服數杯，當身體習習而愈也。",
            "紫酒",
            "治卒風，口偏不語，及角弓反張，煩亂欲死，及鼓脹不消。以雞屎白一升炒焦，投酒中待紫色，去滓頻飲。",
            "豆淋酒",
            "破血去風，治男子中風口喎，陰毒腹痛，及小便尿血，婦人產後一切中風諸病。用黑豆炒焦，以酒淋之，溫飲。",
            "霹靂酒",
            "治疝氣偏墜，婦人崩中下血，胎產不下。以鐵器燒赤，浸酒飲之。",
            "龜肉酒",
            "治十年咳嗽。釀法詳見龜條。",
            "虎骨酒",
            "治臂脛疼痛，歷節風，腎虛，膀胱寒痛。虎脛骨一具，炙黃捶碎，同曲、米如常釀酒飲。亦可浸酒。詳見虎條。",
            "麋骨酒",
            "治陰虛腎弱，久服令人肥白。麋骨煮汁，同曲、米如常釀酒飲之。",
            "鹿頭酒",
            "治虛勞不足，消渴，夜夢鬼物，補益精氣。鹿頭煮爛搗泥，連汁和曲、米釀酒飲。少入蔥、椒。",
            "鹿茸酒",
            "治陽虛痿弱，小便頻數，勞損諸虛。用鹿茸、山藥浸酒服。詳見鹿茸下。",
            "戊戌酒",
            "詵曰：大補元陽。穎曰：其性大熱，陰虛人及無冷病人不宜飲之。用黃狗肉一隻煮糜，連汁和曲、米釀酒飲之。",
            "羊羔酒",
            "大補元氣，健脾胃，益腰腎。宣和化成殿真方：用米一石（如常浸蒸），嫩肥羊肉七斤，曲十四兩，杏仁一斤（同煮爛，連汁拌末），入木香一兩同釀，勿犯水，十日熟，極甘滑。一法：羊肉五斤蒸爛，酒浸一宿，入消梨七個，同搗取汁，和曲、米釀酒飲之。",
            "膃肭臍酒",
            "助陽氣，益精髓，破癥結冷氣，大補益人。膃肭臍酒浸擂爛，同曲、米如常釀酒飲。"
        ]
    },
    {
        "名字": "燒酒",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《綱目》",
        "別稱": [
            "火酒（《綱目》）",
            "阿剌吉酒（《飲膳正要》）"
        ],
        "釋名": [
            ""
        ],
        "集解": [
            "",
            "時珍曰：燒酒非古法也。自元時始創其法，用濃酒和糟入甑，蒸令氣上，用器承取滴露。凡酸壞之酒，皆可蒸燒。近時惟以糯米或粳米或黍或秫或大麥蒸熟，和曲釀甕中七日，以甑蒸取。其清如水，味極濃烈，蓋酒露也。",
            "穎曰：暹邏酒以燒酒復燒二次，入珍寶異香。其壇每個以檀香十數斤燒煙燻令如漆，然後入酒蠟封，埋土中二、三年，絕去燒氣，取出用之。曾有人攜至舶，能飲三、四杯即醉，價值數倍也。有積病，飲一、二杯即愈，且殺蠱。予親見二人飲此，打下活蟲長二寸許，謂之魚蠱云。"
        ],
        "氣味": [
            "辛、甘，大熱，有大毒"
        ],
        "氣味補充": [
            "",
            "時珍曰：過飲敗胃傷膽，喪心損壽，甚則黑腸腐胃而死。與薑、蒜同食，令人生痔。鹽、冷水、綠豆粉解其毒。"
        ],
        "主治": [
            "消冷積寒氣，燥濕痰，開鬱結，止水泄，治霍亂瘧疾噎膈，心腹冷痛，陰毒欲死，殺蟲闢瘴，利小便，堅大便，洗赤目腫痛，有效（時珍）。"
        ],
        "發明": [
            "",
            "時珍曰：燒酒，純陽毒物也。面有細花者為真。與火同性，得火即燃，同乎焰消。北人四時飲之，南人止暑月飲之。其味辛甘，升揚發散；其氣燥熱，勝濕祛寒。故能開怫鬱而消沉積，通膈噎而散痰飲，治泄瘧而止冷痛也。辛先入肺，和水飲之，則抑使下行，通調水道，而小便長白。",
            "熱能燥金耗血，大腸受刑，故令大便燥結，與薑、蒜同飲即生痔也。若夫暑月飲之，汗出而膈快身涼；赤目洗之，淚出而腫消赤散，此乃從治之方焉。過飲不節，殺人頃刻。近之市沽，又加以砒石、草烏、辣灰、香藥，助而引之，是假盜以方矣。善攝生者宜戒之。按：劉克用《病機賦》云：有人病赤目，以燒酒入鹽飲之，而痛止腫消。",
            "蓋燒酒性走，引鹽通行經絡，使鬱結開而邪熱散，此亦反治劫劑也。"
        ],
        "附方": [
            {
                "名稱": "冷氣心痛",
                "方法": "燒酒入飛鹽飲，即止。"
            },
            {
                "名稱": "陰毒腹痛",
                "方法": "燒酒溫飲，汗出即止。"
            },
            {
                "名稱": "嘔逆不止",
                "方法": "真火酒一杯，新汲井水一杯，和服甚妙。（瀕湖）"
            },
            {
                "名稱": "寒濕泄瀉，小便清者",
                "方法": "以頭燒酒飲之，即止。"
            },
            {
                "名稱": "耳中有核，如棗核大，痛不可動者",
                "方法": "以火酒滴入，仰之半時，即可鉗出。（李樓《奇方》）。"
            },
            {
                "名稱": "風蟲牙痛",
                "方法": "燒酒浸花椒，頻頻漱之。"
            },
            {
                "名稱": "寒痰咳嗽",
                "方法": "燒酒四兩，豬脂、蜜、香油、茶末各四兩，同浸酒內，煮成一處。每日挑食，以茶下之，取效。"
            }
        ]
    },
    {
        "名字": "葡萄酒",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《綱目》",
        "集解": [
            "詵曰：葡萄可釀酒，藤汁亦佳。",
            "時珍曰：葡萄酒有二樣：釀成者味佳，有如燒酒法者有大毒。釀者，取汁同曲，如常釀糯米飯法。無汁，用干葡萄末亦可。魏文帝所謂葡萄釀酒，甘於曲米，醉而易醒者也。燒者，取葡萄數十斤，同大麴釀酢，取入甑蒸之，以器承其滴露，紅色可愛。古者西域造之，唐時破高昌，始得其法。",
            "按：梁《四公子記》云：高昌獻葡萄乾凍酒。傑公曰：葡萄皮薄者味美，皮厚者味苦。八風谷凍成之酒，終年不壞。葉子奇《草木子》云：元朝於冀寧等路造葡萄酒，八月至太行山辨其真偽。真者下水即流，偽者得水即冰凍矣。久藏者，中有一塊，雖極寒，其餘皆冰，獨此不冰，乃酒之精液也，飲之令人透腋而死。",
            "酒至二、三年，亦有大毒。《飲膳正要》云：酒有數等，出哈喇火者最烈，西番者次之，平陽、太原者又次之。或云：葡萄久貯，亦自成酒，芳甘酷烈，此真葡萄酒也。",
            "釀酒"
        ],
        "氣味": [
            "甘、辛，熱，微毒",
            "辛、甘，大熱，有大毒"
        ],
        "氣味補充": [
            "",
            "時珍曰：有熱疾、齒疾、瘡疹人，不可飲之。",
            "",
            "時珍曰：大熱大毒，甚於燒酒。北人習而不覺，南人切不可輕生飲之。"
        ],
        "主治": [
            "暖腰腎，駐顏色，耐寒（時珍）。",
            "燒酒",
            "益氣調中，耐飢強志（《正要》）。消痰破癖（汪穎）。"
        ]
    },
    {
        "名字": "糟",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《綱目》",
        "釋名": [
            "粕（《綱目》）。"
        ],
        "集解": [
            "時珍曰：糯、秫、黍、麥，皆可蒸釀酒、醋，熬煎餳、飴，化成糟粕。酒糟須用臘月及清明、重陽造者，瀝乾，入少鹽收之。藏物不敗，揉物能軟。若榨乾者，無味矣。醋糟用三伏造者良。",
            "酒糟"
        ],
        "氣味": [
            "甘、辛，無毒",
            "酸，微寒，無毒",
            "甘，溫，無毒"
        ],
        "氣味補充": [
            "",
            "",
            ""
        ],
        "主治": [
            "溫中消食，除冷氣，殺腥，去草、菜毒，潤皮膚，調臟腑（藏器）。罯撲損瘀血，浸水洗凍瘡，搗敷蛇咬、蜂叮毒（《日華》）。",
            "氣滯風壅，手臂腳膝痛，炒熱布裹慰之，三兩換當愈（孟詵）。",
            "干餳糟",
            "反胃吐食，暖脾胃，化飲食，益氣緩中（時珍）。"
        ],
        "發明": [
            "時珍曰：酒糟有麴櫱之性，能活血行經止痛，故治傷損有功。按：許叔微《本事方》云：治踠折，傷筋骨，痛不可忍者。用生地黃一斤，藏瓜薑糟一斤，生薑四兩，都炒熱，布裹罨傷處，冷即易之。曾有人傷折，醫令捕一生龜，將殺用之。夜夢龜傳此方，用之而愈也。",
            "又《類編》所載，只用藏瓜薑糟一物，入赤小豆末和勻，罨於斷傷處，以杉片或白桐片夾之，云不過三日即痊可也。",
            "時珍曰：餳以櫱成，暖而消導，故其糟能化滯緩中，養脾止吐也。按：繼洪《澹寮方》云：甘露湯：治反胃嘔吐不止，服此利胸膈，養脾胃，進飲食。用干餳糟六兩，生薑四兩，二味同搗作餅，或焙或曬，入炙甘草末二兩，鹽少許，點湯服之。常熟一富人病反胃，往京口甘露寺設水陸，泊舟岸下。",
            "夢一僧持湯一杯與之，飲罷，便覺胸快。次早入寺，供湯者乃夢中所見僧，常以此湯待賓，故易名曰甘露湯。予在臨汀療一小吏旋愈，切勿忽之。"
        ],
        "附方": [
            {
                "名稱": "手足皸裂",
                "方法": "紅糟、臘豬脂、薑汁、鹽等分，研爛，炒熱擦之，裂內甚痛，少頃即合，再擦數次即安。（《袖珍方》）。"
            },
            {
                "名稱": "鶴膝風病",
                "方法": "酒醅糟四兩，肥皂一個（去子），芒硝一兩，五味子一兩，砂糖一兩，薑汁半甌。研勻，日日塗之。加入燒酒尤妙也。"
            },
            {
                "名稱": "暴發紅腫，痛不可忍者",
                "方法": "臘糟糟之。（談野翁《試驗方》）。"
            },
            {
                "名稱": "杖瘡青腫",
                "方法": "用濕綿紙鋪傷處，以燒過酒糟搗爛，厚鋪紙上。良久，痛處如蟻行，熱氣上升即散。（《簡便方》）。"
            },
            {
                "名稱": "脾胃虛弱",
                "方法": "平胃散（等分）末一斤，入干糖糟（炒）二斤半，生薑一斤半，紅棗三百個（煮取肉焙乾），通為末。逐日點湯服。（《摘玄》）。"
            }
        ]
    },
    {
        "名字": "米秕",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《食物》",
        "釋名": [
            "米皮糠。",
            "時珍曰：秕，亦紕薄之義也。"
        ],
        "集解": [
            "穎曰：米",
            "秕，即精米上細糠也。昔陳平食糠核而肥也。",
            "時珍曰：糠，諸粟谷之殼也。其近米之細者為米秕，味極甜。儉年人多以豆屑或草木花實可食者，和劑蒸煮，以救飢云。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "通腸開胃，下氣，磨積塊。作糗食不飢，充滑膚體，可以頤養（汪穎）。"
        ]
    },
    {
        "名字": "舂杵頭細糠",
        "來源": {
            "本草綱目": {
                "部": "谷",
                "卷": "二十五",
                "類": ""
            }
        },
        "出自": "《別錄》中品",
        "校正": [
            "禹錫曰：自草部移入此。"
        ],
        "集解": [
            "",
            "時珍曰：凡谷皆有糠，此當用粳、稻、粟、秫之糠也。北方多用杵，南方多用碓，入藥並同。丹家言糠火煉物，力倍於常也。"
        ],
        "氣味": [
            "辛、甘，熱"
        ],
        "氣味補充": [
            "",
            "震亨曰：穀殼屬金，糠之性則熱也。"
        ],
        "主治": [
            "卒噎，刮取含之（《別錄》。亦可煎湯呷之）。",
            "燒研，水服方寸匕，令婦人易產（時珍。出《子母秘錄》）。"
        ],
        "發明": [
            "弘景曰：治噎用此，亦是舂搗義爾。天下事理，多相影響如此。"
        ],
        "附方": [
            {
                "名稱": "膈氣噎塞，飲食不下",
                "方法": "用碓觜上細糠，蜜丸彈子大，時時含咽津液。（《聖惠》）。"
            },
            {
                "名稱": "咽喉妨礙，如有物吞吐不利",
                "方法": "杵頭糠、人參各一錢，石蓮肉（炒）一錢，水煎服，日三次。《聖濟總錄》）"
            }
        ]
    }
]