[
    {
        "名字": "服器部第三十八卷",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "附註": [
            "：魏《吳普本草》，唐李珣《海藥》，蜀韓保升《重注》，宋蘇頌《圖經》宋唐慎微《證類》，寇宗奭《衍義》，元朱震亨《補遺》"
        ]
    },
    {
        "名字": "服器之一",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "服帛類二十五種"
    },
    {
        "名字": "錦",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "時珍曰：錦以五色絲織成文章，故字從帛，從金，諧聲，且貴之也。禹貢·兗州「厥篚織文」是也。"
        ],
        "主治": [
            "故錦：煮汁服，療蠱毒。燒灰，敷小兒口中熱瘡（藏器）。燒灰，主失血、下血、血崩，金瘡出血，小兒臍瘡濕腫（時珍）。"
        ],
        "附方": [
            "吐血不止：紅錦三寸燒灰，水服。（《聖惠方》）",
            "上氣喘急：故錦一寸燒灰，茶服神效。（《普濟方》）"
        ]
    },
    {
        "名字": "絹",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "時珍曰：絹，疏帛也。生曰絹，熟曰練。入藥用黃絲絹，乃蠶吐黃絲所織，非染色也。"
        ],
        "主治": [
            "黃絲絹：煮汁服，止消渴，產婦脬損，洗痘瘡潰爛。燒灰，止血痢、下血、吐血、血崩。（時珍）緋絹：燒灰，入瘧藥。（時珍）"
        ],
        "附方": [
            {
                "名稱": "婦人血崩",
                "方法": "黃絹灰五分，棕櫚灰一錢，貫眾灰、京墨灰、荷葉灰各五分，水、酒調服，即止。（《集簡方》）"
            },
            {
                "名稱": "產婦脬損",
                "方法": "小便淋瀝不斷。黃絲絹三尺，以炭灰淋汁，煮至極爛，清水洗淨。入黃蠟半兩，蜜一兩，茅根二錢，馬勃末二錢。水一升，煎一盞，空心頓服。服時勿作聲，作聲即不效，名固脬散。又方：產時傷脬，終日不小便，只淋濕不斷。用生絲黃絹一尺，白牡丹根皮末、白芨末各一錢，水二碗，煮至絹爛如餳，服之。不宜作聲。（《婦人良方》）。"
            }
        ]
    },
    {
        "名字": "帛",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "時珍曰：素絲所織，長狹如巾，故字從白巾。厚者曰繒，雙絲者曰縑。後人以染絲造之，有五色帛。"
        ],
        "主治": [
            "緋帛：燒研，敷初生兒臍未落時腫痛，又療惡瘡疔腫，諸瘡有根者，入膏用為上。仍以掌大一片，同露蜂房、棘刺鉤、爛草節、亂髮等分燒研，空腹服，飲下方寸匕（藏器）。主墜馬及一切筋骨損（好古）。燒研，療血崩，金瘡出血，白駁風（時珍）。",
            "五色帛：主盜汗，拭乾訖，棄道頭（藏器）。"
        ],
        "附方": [
            "肥脈癮疹：曹姓帛拭之愈。（《千金方》）"
        ]
    },
    {
        "名字": "布",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "別稱": [
            "時珍曰：布有麻布",
            "絲布",
            "木綿布"
        ],
        "釋名": [
            "字從手，從巾，會意也。"
        ],
        "主治": [
            "新麻布：能逐瘀血，婦人血閉腹痛、產後血痛。以數重包白鹽一合，煅研，溫酒服之。舊麻布：同旱蓮草等分，瓶內泥固煅研。日用揩齒，能固牙烏須（時珍）。",
            "白布：治口唇緊小，不能開合飲食。不治殺人。作大炷安刀斧上，燒令汗出，拭塗之，日三五度。仍以青布燒灰，酒服（時珍）。青布：解諸物毒，天行煩毒，小兒寒熱丹毒，並水漬取汁飲之。浸汁和生薑汁服，止霍亂。燒灰，敷惡瘡經年不瘥者，及灸瘡止血，令不傷風、水。",
            "燒煙，熏嗽，殺蟲，熏虎狼咬瘡，能出水毒。入諸膏藥，療疔腫、狐尿等惡瘡（藏器）。燒灰酒服，主唇裂生瘡口臭。仍和脂塗之，與藍靛同功（時珍）。"
        ],
        "附方": [
            "惡瘡防水：青布和蠟燒煙筒中熏之，入水不爛。（陳藏器《本草》）",
            "瘡傷風水：青布燒煙於器中，以器口熏瘡，得惡汁出，知痛癢，瘥。（陳藏器《本草》）",
            "臁瘡潰爛：陳艾五錢，雄黃二錢，青布卷作大炷，點火熏之。熱水流數次愈。（鄧筆峰《雜興方》。交接違禮，女人血出不止：青布同發燒灰，納之。（僧坦《集驗方》）",
            "霍亂轉筋：入腹，無可奈何者。以酢煮青布，拓之。冷則易。（《千金方》）",
            "傷寒陽毒狂亂甚者：青布一尺，浸冷水，貼其胸前。（《活人書》）",
            "目痛磣澀不得瞑：用青布炙熱，以時熨之，仍蒸大豆作枕。（《千金方》）",
            "病後目赤有方同上：《千金方》：用冷水漬青布掩之，數易。"
        ]
    },
    {
        "名字": "綿",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "集解": [
            "時珍曰：古之綿絮，乃繭絲纏延，不可紡織者。今之綿絮，則多木綿也。入藥仍用絲綿。"
        ],
        "主治": [
            "新綿：燒灰，治五野雞病，每服酒二錢。衣中故綿絮：主下血，及金瘡出血不止，以一握煮汁服（藏器）。綿灰：主吐血衄血，下血崩中，赤白帶下，疳瘡臍瘡，聤耳（時珍）。"
        ],
        "附方": [
            {
                "名稱": "霍亂轉筋腹痛",
                "方法": "以苦酒煮絮裹之。（《聖惠方》）"
            },
            {
                "名稱": "吐血咯血",
                "方法": "新綿一兩（燒灰），白膠（切片，炙黃）一兩。每服一錢，米飲下。（《普濟方》）"
            },
            {
                "名稱": "吐血衄血",
                "方法": "好綿燒灰，打麵糊，入清酒調服之。（《普濟方》）"
            },
            {
                "名稱": "腸風瀉血",
                "方法": "破絮（燒灰）、枳殼（麩炒）等分，麝香少許，為末。每服一錢，米飲下。（《聖惠方》）"
            },
            {
                "名稱": "血崩不止",
                "方法": "好綿及婦人頭髮共燒存性，百草霜等分，為末。每服三錢，溫酒下。或加棕灰。"
            },
            {
                "名稱": "東垣方",
                "方法": "用白綿子、蓮花心、當歸、茅花、紅花各一兩，以白紙裹定，黃泥固濟，燒存性，為末。每服一錢，入麝香少許，食前好酒服。《乾坤秘韞》：用舊綿絮（去灰土）一斤，新蠶絲一斤，陳蓮房十個，舊炊箅一枚，各燒存性。各取一錢，空心熱酒下，日三服。不過五日愈。"
            },
            {
                "名稱": "氣結淋病不通",
                "方法": "用好綿四兩（燒灰），麝香半分。每服二錢，溫蔥酒連進三服。（《聖惠方》）"
            },
            {
                "名稱": "臍瘡不幹",
                "方法": "綿子燒灰，敷之。（傅氏《活嬰方》）"
            },
            {
                "名稱": "聤耳出汁",
                "方法": "故綿燒灰，綿裹塞之。（《聖惠方》）"
            }
        ]
    },
    {
        "名字": "褌襠",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "別稱": [
            "褲（《綱目》）",
            "犢鼻（《綱目》）",
            "觸衣（《綱目》）",
            "小衣"
        ],
        "釋名": [
            "",
            "時珍曰：褌亦作裩，褻衣也。以渾復為之，故曰褌。其當隱處者為襠，縫合者為褲，短者為犢鼻。犢鼻，穴名也，在膝下。"
        ],
        "主治": [
            "洗褌汁：解毒箭並女勞復（《別錄》）。陰陽易病，燒灰服之。並取所交女人衣裳覆之（藏器）。主女勞疸，及中惡鬼忤（時珍）。"
        ],
        "發明": [
            "時珍曰：按張仲景云：陰陽易病，身體重，少氣，少腹裡急，或引陰中拘急，熱上衝胸，頭重不欲舉，眼中生花，膝脛拘急者，燒裩散主之。取中裩近隱處燒灰，水服方寸匕，日三服。小便即利，陰頭微腫則愈。男用女，女用男。",
            "成無己解云：此以導陰氣也。童女者尤良。"
        ],
        "附方": [
            "金瘡傷重被驚者：以女人中衣舊者，炙襠熨之。（李筌《太白陰經》）",
            "胞衣不下：以本婦裩覆井上。或以所著衣籠灶上。（《千金方》）",
            "房勞黃病：體重不眠，眼赤如朱，心下塊起若瘕，十死一生。宜先烙上脘及心俞，次烙舌下，灸關元，下廉百壯。以婦人內衣燒灰，酒服二錢。（《三十六黃方》）",
            "中鬼昏厥，四肢拳冷，口鼻出血。用久汙溺衣燒灰。每服二錢，沸湯下。男用女，女用男。（趙原陽《真人濟急方》）"
        ],
        "附錄": [
            "月經衣，見人部天癸下。"
        ]
    },
    {
        "名字": "汗衫",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "別稱": [
            "中單（《綱目》）",
            "裲襠",
            "羞袒"
        ],
        "釋名": [
            "",
            "時珍曰：古者短襦為衫，今謂長衣亦曰衫矣。王睿《炙轂子》云：漢王與項羽戰，汗透中單，改名汗衫。劉熙《釋名》云：汗衣《詩》謂之澤，受汗澤也。或曰鄙袒，或曰羞袒。用六尺裁，足覆胸背。言羞鄙於袒，故衣此爾。又前當胸，後當背，故曰裲襠。"
        ],
        "主治": [
            "卒中忤惡鬼氣，卒倒不知人，逆冷，口鼻出清血，或胸脅腹內絞急切痛，如鬼擊之狀，不可按摩，或吐血衄血。用久垢汗衫燒灰，百沸湯或酒服二錢。男用女，女用男。中襯衣亦可（時珍）。"
        ],
        "附方": [
            "小兒夜啼：用本兒初穿毛衫兒，放瓶內，自不哭也。（《生生編》）"
        ]
    },
    {
        "名字": "孝子衫",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "時珍曰：枲麻布所為者。"
        ],
        "主治": [
            "面䵟，燒灰敷之（藏器）。帽：主鼻上生瘡，私竊拭之，勿令人知（時珍）。"
        ]
    },
    {
        "名字": "病人衣",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "天行疫瘟。取初病人衣服，於甑上蒸過，則一家不染（時珍）。"
        ]
    },
    {
        "名字": "衣帶",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "婦人難產及日月未至而產。臨時取夫衣帶五寸，燒為末，酒服之。裩帶最佳（藏器）。療小兒下痢客忤，妊婦下痢難產（時珍）。"
        ],
        "附方": [
            {
                "名稱": "小兒客忤卒中者",
                "方法": "燒母衣帶三寸，併發灰少許，乳汁灌之。（《外臺秘要》）"
            },
            {
                "名稱": "小兒下痢，腹大且堅",
                "方法": "用多垢故衣帶切一升，水五升，煮一升，分三服。（《千金方》）"
            },
            {
                "名稱": "妊娠下痢",
                "方法": "中衣帶三寸燒研，水服。（《千金方》）"
            },
            {
                "名稱": "金瘡犯內，血出不止",
                "方法": "取所交婦人中衣帶三寸燒末，水服。（《千金方》）"
            },
            {
                "名稱": "令病不復",
                "方法": "取女中下裳帶一尺燒研，米飲服，即免勞復。（《肘後方》）"
            }
        ]
    },
    {
        "名字": "頭巾",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "別稱": [
            "時珍曰：古以尺布裹頭為巾"
        ],
        "釋名": [
            "後世以紗、羅、布、葛縫合，方者曰巾，圓者曰帽，加以漆制曰冠。又束髮之帛曰𢄼，覆發之巾曰幘，罩發之絡曰網巾，近制也。"
        ],
        "主治": [
            "故頭巾：治天行勞復後渴。取多膩者浸汁，暖服一升（時珍。《千金方》）。"
        ],
        "附方": [
            "霍亂吐利：偷本人頭繒，以百沸湯泡汁，服一呷，勿令知之。（《集玄方》）",
            "猝忽心痛：三年頭𢄼，沸湯淋汁飲之。以碗覆𢄼於閒地。周時即愈。（《聖惠方》）",
            "惡氣心痛：破網巾（燒灰一錢，貓屎燒灰五分，溫酒服。《馬氏方》）",
            "下蝕疳瘡：破絲網（燒存性）、孩兒茶各等分。研末。以濃茶洗淨，擫之，三五次效。忌生冷、房事、發物。（《集簡方》）"
        ]
    },
    {
        "名字": "幞頭",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "時珍曰：幞頭，朝服也。北周武帝始用漆紗制之，至唐又有紗帽之制，逮今用之。"
        ],
        "主治": [
            "燒煙，熏產後血暈。燒灰水服，治血崩及婦人交腸病（時珍）。"
        ],
        "發明": [
            "時珍曰：按《陳總領方》，治暴崩下血，琥珀散用漆紗帽灰，云取陽氣衝上之義。又夏子益《奇疾方》云：婦人因生產，陰陽易位，前陰出糞，名曰交腸病。取舊撲頭燒灰，酒服。仍間服五苓散分利之。如無撲頭，凡舊漆紗帽皆可代之。此皆取漆能行敗血之義耳。"
        ]
    },
    {
        "名字": "皮巾子",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "下血及大風癘瘡。燒灰入藥（時珍）。"
        ],
        "附方": [
            "積年腸風瀉血，百藥不瘥。敗皮巾子（燒灰）、白礬（燒）各一兩，人指甲（燒焦）、麝香各一分，乾薑（炮）三兩，為末。每服一錢，米飲下。（《聖惠方》）"
        ]
    },
    {
        "名字": "皮腰袋",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "大風癘瘡。燒灰入藥（時珍）。"
        ]
    },
    {
        "名字": "繳腳布",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "時珍曰：即裹腳布也。李斯書云「天下之士裹足不入秦」是矣。古名行滕。"
        ],
        "氣味": [
            "無毒"
        ],
        "氣味補充": [
            "主天行勞復，馬駿風黑汗出者，洗汁服之。多垢者佳（藏器）。婦人慾回乳，用男子裹足布勒住，經宿即止（時珍）。"
        ]
    },
    {
        "名字": "敗天公",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《別錄》下品",
        "釋名": [
            "笠。",
            "弘景曰：此乃人所戴竹笠之敗者。取竹燒灰用。",
            "時珍曰：笠乃賤者御雨之具。以竹為胎，以箬葉夾之。《穹天論》云：天形如笠，而冒地之表。則天公之名，蓋取於此。近代又以牛馬尾、棕毛、皂羅漆制以蔽日者，亦名笠子，乃古所謂褦襶子者也。"
        ],
        "主治": [
            "平。主鬼疰精魅，燒灰酒服（《別錄》）。"
        ]
    },
    {
        "名字": "故蓑衣",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "襏襫（音潑適）。",
            "時珍曰：蓑草結衣，御雨之具。《管子》云：農夫首戴茅蒲，身服襏襫。即此也。"
        ],
        "主治": [
            "蠼螋溺瘡，取故蓑衣結燒灰，油和敷之（藏器）。"
        ],
        "附方": []
    },
    {
        "名字": "氈屜",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《別錄》下品",
        "別稱": [
            "𡲕（音替）",
            "屧（音燮）"
        ],
        "釋名": [
            "",
            "時珍曰：凡履中薦，襪下氈，皆曰屜，可以代替也。"
        ],
        "主治": [
            "瘰癧。燒灰五匕，酒一升和，平旦向日服，取吐良（思邈）。"
        ],
        "附方": [
            "痔瘡初起，癢痛不止：用氈襪烘熱熨之。冷又易。（《集玄方》）",
            "一切心痛：氈襪後跟一對，燒灰酒服。男用女，女用男。（《壽域方》）",
            "斷酒不飲：以酒漬氈屜一宿，平旦飲，得吐即止也。（《千金方》）"
        ]
    },
    {
        "名字": "皮靴",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "靴。",
            "時珍曰：靴，皮履也，所以華足，故字從革、華。劉熙《釋名》云：靴，跨也。便於跨馬也。本胡服。趙武靈王好著短靿靴，後世乃作長靿靴。入藥當用牛皮者。"
        ],
        "主治": [
            "癬瘡，取舊靴底燒灰，同皂礬末摻之。先以蔥椒湯洗淨（時珍）。"
        ],
        "附方": [
            "牛皮癬瘡：舊皮鞋底燒灰，入輕粉少許，麻油調抹。（《直指方》）",
            "小兒頭瘡：《聖惠方》：用皮鞋底洗淨煮爛，洗訖敷之。又方：舊皮鞋面燒灰，入輕粉少許，生油調敷。",
            "瘰癧已潰：牛皮油靴底燒灰，麻油調敷之。（《集玄方》）",
            "身項粉瘤：舊皮鞋底洗淨，煮爛成凍子，常食之。瘤自破如豆腐，極臭。（《直指方》）",
            "腸風下血：皮鞋底、蠶繭蛻、核桃殼、紅雞冠花等分，燒灰。每酒服一錢。（《聖惠方》）"
        ]
    },
    {
        "名字": "麻鞋",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《別錄》下品",
        "別稱": [
            "履（《綱目》）",
            "屝（音費）",
            "靸（音先立切）"
        ],
        "釋名": [
            "",
            "時珍曰：鞋，古作鞵，即履也。古者以草為屨，以帛為履。周人以麻為鞋。劉熙《釋名》云：鞋者解也，縮其上，易舒解也。履者禮也，飾足為禮也。靸者襲也，履頭深襲覆足也。皮底曰屝，屝者皮也。木底曰舄，干臘不畏濕也。入藥當用黃麻、苧麻結者。"
        ],
        "主治": [
            "舊底洗淨煮汁服，止霍亂吐下不止，及食牛馬肉毒，腹脹吐利不止，又解紫石英發毒（蘇恭）。煮汁服，止消渴（藏器）。"
        ],
        "附方": [
            {
                "名稱": "霍亂轉筋",
                "方法": "故麻鞋底燒赤，投酒中，煮取汁服。（陳藏器《本草》）"
            },
            {
                "名稱": "瘧疾不止",
                "方法": "故鞋底去兩頭燒灰，井華水服之。（《千金方》）"
            },
            {
                "名稱": "鼻塞不通",
                "方法": "麻鞋燒灰吹之，立通。（《經驗方》）"
            },
            {
                "名稱": "鼻中衄血",
                "方法": "鞋𩍥燒灰吹之，立效。（《貞元廣利方》）"
            },
            {
                "名稱": "小便遺床",
                "方法": "麻鞋尖頭二七枚，燒灰，歲朝井華水服之。（《近效方》）"
            },
            {
                "名稱": "大腸脫肛",
                "方法": "炙麻鞋底，頻按入。仍以故麻鞋底、鱉頭各一枚，燒鱉頭，研敷之，將履底按入，即不出也。（《千金方》）"
            },
            {
                "名稱": "子死腹中",
                "方法": "取本婦鞋底炙熱，熨腹上下，二七次即下。（《集玄方》）"
            },
            {
                "名稱": "胎衣不下",
                "方法": "方同上。"
            },
            {
                "名稱": "夜臥禁魘",
                "方法": "凡臥時，以鞋一仰一覆，則無魘及惡夢。（《起居雜忌》）"
            },
            {
                "名稱": "折傷接骨",
                "方法": "市上乞兒破鞋底一隻（燒灰）、白麵等分，好醋調成糊，敷患處，以絹束之，杉片夾定。須臾痛止，骨節有聲，為效。（楊誠《經驗方》）"
            },
            {
                "名稱": "白駁癜風",
                "方法": "麻鞋底燒灰，擦之。（《聖惠》）"
            },
            {
                "名稱": "蜈蚣傷螫",
                "方法": "麻履底炙熱揩之，即安。（《外臺秘要》）"
            }
        ]
    },
    {
        "名字": "草鞋",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "別稱": [
            "草屨（《綱目》）",
            "屩（音蹺）",
            "不借（《綱目》）",
            "千里馬"
        ],
        "釋名": [
            "",
            "時珍曰：世本言黃帝之臣始作屨，即今草鞋也。劉熙《釋名》云：屨者拘也，所以拘足也。屩者蹺也，著之蹺蹺輕便也。不借者，賤而易得，不假借人也。"
        ],
        "主治": [
            "破草鞋，和人亂髮燒灰，醋調，敷小兒熱毒遊腫（藏器）。催生，治霍亂（時珍）。"
        ],
        "附方": [
            "產婦催生：路旁破草鞋一隻，洗淨燒灰，酒服二錢。如得左足生男，右足生女，覆者兒死，側者有驚，自然之理也。（《胎產方》）",
            "霍亂吐瀉：出路在家應急方：用路旁破草鞋，去兩頭，洗三、四次，水煎湯一碗，滾服之，即愈。（《事海文山》）",
            "渾身骨痛：破草鞋燒灰，香油和，貼痛處，即止。（《救急方》）",
            "行路足腫，被石墊傷者：草鞋浸尿缸內半日，以磚一塊燒紅，置鞋於上，將足踏之，令熱氣入皮里即消。（《救急方》）",
            "臁瘡潰爛：《海上方》詩云：左腳草鞋將棒挑，水中洗淨火中燒。細研為末加輕粉，洗以鹽湯敷即消。"
        ]
    },
    {
        "名字": "屐屜鼻繩",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《別錄》下品",
        "釋名": [
            "木屐。",
            "時珍曰：屐乃木履之下有齒者，其施鐵者曰⿰亻輦（音局）。劉熙《釋名》云：屐者支也，支以踏泥也。",
            "志曰：別本注云：屐屜，江南以桐木為底，用蒲為鞋，麻穿其鼻，江北不識也。久著斷爛者，乃堪入藥。"
        ],
        "主治": [
            "哽咽，心痛，胸滿，燒灰水服（《唐本》）。"
        ],
        "附方": [
            "婦人難產：路旁破草鞋鼻子，燒灰，酒服。（《集玄方》）",
            "睡中尿床：麻鞋綱帶及鼻根等（惟不用底）七兩，以水七升，煮二升，分再服。（《外臺秘要》）",
            "屍咽痛癢，聲音不出：履鼻繩燒灰，水服之。（葛洪《肘後方》）",
            "燕口吻瘡：木履尾，煻火中煨熱，取拄兩吻，各二七遍。（《千金方》）",
            "小兒頭瘡：草鞋鼻子燒灰，香油調，敷之。（《聖濟錄》）",
            "手足瘑瘡：故履系燒灰，敷之。（《千金方》）",
            "狐尿刺瘡：麻鞋綱繩如棗大，婦人內衣（有血者）手大一片，鉤頭棘針二七枚，並燒研。以豬脂調敷，當有蟲出。（陳藏器《本草》）"
        ]
    },
    {
        "名字": "自經死繩",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "卒發顛狂，燒末，水服三指撮。陳蒲煮汁服亦佳（藏器）。"
        ],
        "發明": [
            "時珍曰：按張耒《明道雜誌》云：蘄水一富家子，遊倡宅，驚走僕於刑人屍上，大駭發狂。明醫龐安常取絞死囚繩燒灰，和藥與服，遂愈。觀此則古書所載冷僻之物，無不可用者，在遇圓機之士耳。"
        ]
    },
    {
        "名字": "靈床下鞋",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "腳氣（藏器）。"
        ]
    },
    {
        "名字": "死人枕蓆",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "屍疰、石蛔。又治疣目，以枕及席拭之二七遍令爛，去疣（藏器）。療自汗盜汗，死人席緣燒灰，煮汁浴身，自愈（時珍。《聖惠方》）。"
        ],
        "發明": [
            "藏器曰：有嫗人患冷滯，積年不瘥。宋·徐嗣伯診之，曰：此屍疰也。當以死人枕煮服之，乃愈。於是往古塚中取枕，枕已一邊腐缺。嫗服之，即瘥。張景聲十五歲，患腹脹面黃，眾藥不能治，以問嗣伯。嗣伯曰：此石蛔爾，極難療，當取死人枕煮服之。得大蛔蟲，頭堅如石者五六升，病即瘥。沈僧翼患眼痛，又多見鬼物。",
            "嗣伯曰：邪氣入肝，可覓死人枕煮服之，竟可埋枕於故處。如其言，又愈。王晏問曰：三病不同，皆用死人枕而俱瘥，何也？",
            "答曰：屍疰者，鬼氣也，伏而未起，故令人沉滯。得死人枕治之，魂氣飛越，不復附體，故屍疰自瘥。石蛔者，醫療既僻，蛔蟲轉堅，世間藥不能遣，須以鬼物驅之，然後乃散，故用死人枕煮服之。邪氣入肝，則使人眼痛而見魍魎，須邪物以鉤之，故用死人枕之氣。因不去之，故令埋於故處也。",
            "時珍曰：按謝士泰《刪繁方》：治屍疰，或見屍，或聞哭聲者。取死人席（斬棺內余，棄路上者）一虎口（長三寸），水三升，煮一升服，立效。此即用死人枕之意也，故附之。",
            "服器之二（器物類五十四種）"
        ],
        "附方": []
    },
    {
        "名字": "紙",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "別稱": [
            "時珍曰：古者編竹炙青書字，謂之汗青，故簡策字皆從竹"
        ],
        "釋名": [
            "至秦漢間以繒帛書事，謂之幡紙，故紙字從糸，或從巾也。從氏，諧聲也。劉熙《釋名》云：紙者砥也，其平如砥也。東漢和帝時，耒陽蔡倫始採樹皮、故帛、魚網、麻繒，煮爛造紙，天下乃通用之。蘇易簡《紙譜》云：蜀人以麻，閩人以嫩竹，北人以桑皮，剡溪以藤，海人以苔，浙人以麥麵、稻稈，吳人以繭，楚人以楮，為紙。又云：凡燒藥，以墨塗紙裹藥，最能拒火。",
            "藥品中有閃刀紙，乃摺紙之際，一角疊在紙中，匠人不知漏裁者，醫人取入藥用。今方中未見用此，何歟？"
        ],
        "氣味": [
            "諸紙：甘，平，無毒"
        ],
        "氣味補充": [
            ""
        ],
        "主治": [
            "楮紙：燒灰，止吐血、衄血、血崩、金瘡出血（時珍）。",
            "竹紙：包犬毛燒末，酒服，止瘧（《聖惠》）。",
            "藤紙：燒灰，敷破傷出血，及大人小兒內熱，衄血不止。用故藤紙（瓶中燒存性）二錢，入麝香少許，酒服。仍以紙捻包麝香，燒煙燻鼻（時珍）。",
            "草紙：作捻，紝癰疽，最拔膿。蘸油燃燈，照諸惡瘡浸淫濕爛者，出黃水，數次取效（時珍）。",
            "麻紙：止諸失血，燒灰用（時珍）。",
            "紙錢：主癰疽將潰，以筒燒之，乘熱吸患處。其灰止血。其煙久嗅，損人肺氣（時珍）。"
        ],
        "附方": [
            "吐血不止：白薄紙五張燒灰，水服。效不可言。（《普濟方》）",
            "衄血不止：屏風上故紙燒灰，酒服一錢，即止。（《普濟方》）",
            "皮膚血濺出者：以煮酒罈上紙，扯碎如楊花，攤在出血處，按之即止。（王璆《百一選方》）",
            "血痢不止：白紙三張，裹鹽一匙，燒赤研末。分三服，米飲下。（《聖惠方》）",
            "月經不絕來無時者：案紙三十張燒灰，清酒半升和服，頓定。冬月用暖酒服之。（劉禹錫《傳信方》）",
            "產後血暈：上方服之立驗。已斃經一日者，去板齒灌之，亦活。",
            "諸蟲入耳：以紙塞耳鼻，留蟲入之耳不塞，閉口勿言，少頃蟲當出也。（《集玄方》）",
            "老小尿床：白紙一張鋪席下，待遺於上，取紙曬燒，酒服。（《集簡方》）"
        ]
    },
    {
        "名字": "青紙",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "妒精瘡，以唾黏貼，數日即愈，且護痛也。彌久者良。上有青黛，殺蟲解毒（時珍）。"
        ]
    },
    {
        "名字": "印紙",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "令婦人斷產無子，剪有印處燒灰，水服一錢匕效（藏器）。"
        ]
    },
    {
        "名字": "桐油傘紙",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "蛀干陰瘡。燒灰，出火毒一夜，敷之，便結痂（時珍）。"
        ],
        "附方": [
            "疔瘡發汗：千年石灰（炒）十分，舊黑傘紙燒灰一分。每用一小匙，先以齏水些少，次傾香油些少，入末攪勻。沸湯一盞，調下。厚被蓋之，一時大汗出也。（《醫方捷徑》）"
        ]
    },
    {
        "名字": "歷日",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "集解": [
            "時珍曰：太昊始作歷日，是有書。《禮記》：十二月天子頒朔於諸侯。"
        ],
        "主治": [
            "邪瘧。用隔年全歷，端午午時燒灰，糊丸梧子大。發日早用無根水，下五十丸（《衛生易簡方》）。"
        ]
    },
    {
        "名字": "鍾馗",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "集解": [
            "時珍曰：《逸史》云：唐高祖時，鍾馗應舉不第，觸階而死。後明皇夢有小鬼盜玉笛，一大鬼（破帽藍袍）捉鬼啖之。上問之。對曰：臣終南山進士鍾馗也。蒙賜袍帶之葬，誓除天下虛耗之鬼。乃命吳道子圖象，傳之天下。時珍謹按《爾雅》云：鍾馗，菌名也。",
            "《考工記注》云：終葵，椎名也。菌似椎形，椎似菌形，故得同稱。俗畫神執一椎擊鬼，故亦名鍾馗。好事者因作《鍾馗傳》，言是未第進士，能啖鬼。遂成故事，不知其訛矣。"
        ],
        "主治": [
            "辟邪止瘧。（時珍）。"
        ],
        "附方": [
            {
                "名稱": "婦人難產",
                "方法": "鍾馗左腳燒灰，水服。（楊起《簡便方》）"
            },
            {
                "名稱": "鬼瘧來去",
                "方法": "畫鍾馗紙燒灰二錢，阿魏、砒霜、丹砂各一皂子大，為末。寒食麵和，丸小豆大。每服一丸，發時冷水下。正月十五日、五月初五日修合。（《聖濟錄》）"
            }
        ]
    },
    {
        "名字": "桃符",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《藥性》",
        "集解": [
            "時珍曰：《漢舊儀》云：東海度朔山有大桃，蟠屈千里。其北有鬼門，二神守之，曰神荼、鬱壘，主領眾鬼。黃帝因立桃板於門，畫二神以御凶鬼。《典術》云：桃乃西方之木，五木之精，仙木也。味辛氣惡，故能厭伏邪氣，制百鬼。今人門上用桃符辟邪，以此也。"
        ],
        "主治": [
            "中惡，精魅邪氣，煮汁服（甄權）。"
        ],
        "發明": [
            "時珍曰：錢乙《小兒方》有桃符丸，疏取積熱及結胸。用巴豆霜、黃柏、大黃各一錢一字，輕粉、硇砂各半錢，為末，麵糊丸粟米大。量大小，用桃符湯下。無則以桃枝代之。蓋桃性快利大腸，兼取厭伏邪惡之義耳。"
        ]
    },
    {
        "名字": "桃橛",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "桃杙。",
            "時珍曰：橛音厥，即杙也。人多削桃木釘於地上，以鎮家宅。三載者尤良。許慎云：羿死於桃棓。棓，杖也。故鬼畏桃，而今人以桃梗作杙橛，以闢鬼也。《禮記》云：王吊則巫祝以桃茢前引，以闢不祥。茢者，桃枝作帚也。《博物志》云：桃根為印，可以召鬼。《甄異傳》云：鬼但畏東南桃枝爾。觀諸說，則桃之闢鬼祟疰忤，其來有由矣。"
        ],
        "主治": [
            "卒心腹痛，鬼疰，破血，辟邪惡氣，腹滿，煮汁服之，與桃符同功（藏器）。風蟲牙痛，燒取汁，少少納孔中，以蠟錮之（時珍）。"
        ]
    },
    {
        "名字": "救月杖",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "集解": [
            "藏器曰：即月食時，救月，擊物木也。"
        ],
        "主治": [
            "月蝕瘡及月割耳，燒為灰，油和敷之（藏器）。乃治䘌之神藥（思邈）。"
        ]
    },
    {
        "名字": "撥火杖",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "別稱": [
            "火槽頭（《拾遺》）",
            "火柴頭"
        ],
        "釋名": [
            "",
            "時珍曰：撥火之杖，燒殘之柴，同一理。"
        ],
        "主治": [
            "蠍螫，以橫井上立愈。其上立炭，刮敷金瘡，止血生肉。帶之，辟邪惡鬼。帶火納水底，取得水銀著出（藏器）。止小兒驚忤夜啼（時珍）。"
        ],
        "附方": [
            {
                "名稱": "客忤夜啼",
                "方法": "用本家廚下燒殘火柴頭一個，削平焦處。向上硃砂書云：撥火杖！撥火杖！天上五雷公，差來作神將。捉住夜啼鬼，打殺不要放。急急如律令。書畢，勿令人知，安立床前腳下，男左女右。（《岣嶁神書》）"
            }
        ]
    },
    {
        "名字": "吹火筒",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "小兒陰，被蚯蚓呵腫，令婦人以筒吹其腫處，即消（時珍）。"
        ]
    },
    {
        "名字": "鑿柄木",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "千椎草《綱目》。"
        ],
        "主治": [
            "難產。取入鐵孔中木，燒末酒服（藏器）。刺在肉中，燒末，酒服二方寸匕（思邈）。"
        ],
        "發明": [
            "時珍曰：女科有千椎草散：用鑿柄承斧處打卷者，燒灰，淋汁飲。李魁甫言其有驗，此亦取下往之義耳。"
        ],
        "附方": [
            "反胃吐食：千槌花一枚燒研，酒服。（《衛生易簡方》）"
        ]
    },
    {
        "名字": "鐵椎柄",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "鬼打，及強鬼排突人中惡者，和桃奴、鬼箭等，作丸服之（藏器。時珍曰：務成子治瘟疾鬼病，螢火丸中亦用之）。"
        ]
    },
    {
        "名字": "銃楔",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "難產，燒灰酒服。又闢忤惡邪氣（時珍）。"
        ]
    },
    {
        "名字": "刀鞘",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "鬼打卒得，取二三寸燒末，水服。腰刀者彌佳（藏器）。"
        ]
    },
    {
        "名字": "馬鞭",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "馬策。",
            "時珍曰：竹柄編革為之。故鞭從革便，策從竹朿，會意。"
        ],
        "主治": [
            "馬汗氣入瘡或馬毛入瘡，腫痛煩熱，入腹殺人，燒鞭皮末，和膏敷之。又治狐尿刺瘡腫痛，取鞭稍二寸，鼠屎二七枚，燒研，和膏敷之（時珍）。"
        ]
    },
    {
        "名字": "箭笴及鏃",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "時珍曰：揚雄《方言》云：自關而東謂之矢，自關而西謂之箭，江淮之間謂之鏃。劉熙《釋名》云：矢又謂之鏑。本曰足，末曰栝，體曰干，旁曰羽。"
        ],
        "主治": [
            "婦人產後腹中癢，密安所臥席下，勿令婦知（藏器）。刺傷風水，刮箭下漆塗之。又主疔瘡惡腫，刮箭笴茹作炷，灸二七壯（時珍）。"
        ],
        "附方": [
            "婦人難產：《外臺秘要》：用箭干三寸，弓弦三寸，燒末，酒服。方出崔氏。《小品方》治難產，飛生丸用故箭羽。方見禽部鼯鼠下。"
        ]
    },
    {
        "名字": "弓弩弦",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《別錄》下品",
        "釋名": [
            "時珍曰：黃帝時始作弓（有臂者曰弩），以木為干，以絲為弦。"
        ],
        "氣味": [
            "平，無毒"
        ],
        "氣味補充": [
            "權曰微寒。"
        ],
        "主治": [
            "難產，胞衣不出（《別錄》）。鼻衄及口鼻大衄不止，取折弓弦燒灰，同枯礬等分吹之，即止（時珍）。"
        ],
        "發明": [
            "弘景曰：產難，取弓弩弦以縛腰，及燒弩牙納酒中飲之，皆取發放快速之義。",
            "時珍曰：弓弩弦催生，取其速離也。折弓弦止血，取其斷絕也。《禮》云：男子生，以桑弧、蓬矢射天地四方。示男子之事也。《巢元方論胎教》云：妊娠三月，欲生男，宜操弓矢，乘牡馬。孫思邈《千金方》云：婦人始覺有孕，取弓弩弦一枚，縫袋盛，帶左臂上，則轉女為男。",
            "《房室經》云：凡覺有娠，取弓弩弦縛婦人腰下，滿百日解卻。此乃紫宮玉女秘傳方也。"
        ],
        "附方": [
            {
                "名稱": "胎動上逼",
                "方法": "弩弦繫帶之立下。（《醫林集要》）"
            },
            {
                "名稱": "胎滑易產",
                "方法": "弓弩弦燒末，酒服二錢。（《續十全方》）"
            },
            {
                "名稱": "胞衣不出",
                "方法": "水煮弓弩弦，飲汁五合。或燒灰酒服。（《千金方》）"
            },
            {
                "名稱": "耳中有物",
                "方法": "不出用弓弩弦長三寸，打散一頭，塗好膠，拄著耳中，徐徐黏引出。（《聖惠方》）"
            }
        ]
    },
    {
        "名字": "紡車弦",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "坐馬癰，燒灰敷之（時珍）。凡人逃走，取其發於緯車上逆轉之，則迷亂不知所適（藏器）。"
        ]
    },
    {
        "名字": "梭頭",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "失音不語，病吃者，刺手心令痛即語。男左女右（藏器）。"
        ]
    },
    {
        "名字": "連枷關",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "轉胞，小便不通，燒灰水服。（時珍。《千金方》）。"
        ]
    },
    {
        "名字": "楤擔尖",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "腸癰已成，取少許燒灰，酒服，當作孔出膿血愈（思邈）。"
        ]
    },
    {
        "名字": "梳篦",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "櫛。",
            "時珍曰：劉熙《釋名》云：梳，其齒疏通也。篦，其齒細密相比也。櫛，其齒連節也。赫連氏始作之。"
        ],
        "主治": [
            "蝨病，煮汁服之。蝨病是活蝨入腹為病如癥瘕者（藏器）。主小便淋瀝，乳汁不通，霍亂轉筋，噎塞（時珍）。"
        ],
        "附方": [
            "齧蝨成症：山野人好齧蝨，在腹生長為蝨症。用敗梳、敗篦各一枚，各破作兩分。以一分燒研，以一分用水五升，煮取一升，調服，即下出。（《千金方》）",
            "霍亂轉筋：入腹痛。用敗木梳一枚燒灰，酒服，永瘥。（《千金方》）",
            "噎塞不通：寡婦木梳一枚燒灰，煎鎖匙湯調下二錢。（《生生編》）",
            "小便淋痛：多年木梳燒存性，空心冷水服。男用女，女用男。（《救急方》）",
            "發哽咽中：舊木梳燒灰，酒服之。（《集玄方》）",
            "乳汁不行：內服通乳藥。外用木梳梳乳，周迴百餘遍，即通。（《儒門事親方》）",
            "猘犬咬傷：故梳一枚（銼），韭根一兩（切），水二升，煮一升，頓服。（《外臺秘要》）",
            "蜂蠆叮螫：油木梳炙熱，熨之。（《救急方》）"
        ]
    },
    {
        "名字": "針線袋",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "痔瘡，用二十年者，取袋口燒灰，水服。又婦人產後腸中癢不可忍，密安所臥褥下，勿令知之。凡人在牢獄日，經赦得出，就於囚枷上，取線為囚縫衣，令人犯罪經恩也（藏器）。"
        ]
    },
    {
        "名字": "蒲扇",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "箑。",
            "時珍曰：上古以羽為扇，故字從羽。後人以竹及紙為箑，故字從竹。揚雄《方言》云：自關而東謂之箑，自關而西謂之扇。東人多以蒲為之，嶺南以蒲葵為之。"
        ],
        "主治": [
            "敗蒲扇灰和粉，粉身止汗，彌敗者佳。新造屋柱下四隅埋之，蚊永不入。（藏器）。燒灰酒服一錢，止盜汗，及婦人血崩，月水不斷（時珍）。"
        ]
    },
    {
        "名字": "蒲席",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《別錄》下品",
        "釋名": [
            "薦。弘景曰：蒲席惟船家用之，狀如蒲帆。人家所用席，皆是菅草，而薦多是蒲也。方家燒用。",
            "恭曰：席、薦皆人所臥，以得人氣為佳，不論薦、席也。青齊間人謂蒲薦為蒲席，亦曰蒲篕（音合），謂藁作者為薦。山南、江左機上織者為席，席下重厚者為薦。",
            "時珍曰：席、薦皆以蒲及稻藁為之，有精粗之異。吳人以龍鬚草為席。"
        ],
        "主治": [
            "敗蒲席：平。主筋溢惡瘡（《別錄》）。單用破血。從高墜下，損瘀在腹刺痛，取久臥者燒灰，酒服二錢。或以蒲黃、當歸、大黃、赤芍藥、朴硝，煎湯調服，血當下（甄權）。",
            "編薦索：燒研，酒服二指撮，治霍亂轉筋入腹（藏器）。寡婦薦：治小兒吐利霍亂，取二七莖煮汁服（藏器）。"
        ],
        "附方": [
            {
                "名稱": "霍亂轉",
                "方法": "垂死者。敗蒲席一握切，漿水一盞煮汁，溫服。（《聖惠方》）"
            },
            {
                "名稱": "小便不利",
                "方法": "蒲席灰七分，滑石三分，為散。飲服方寸匕，日三。（《金匱要略》）"
            },
            {
                "名稱": "婦人血奔",
                "方法": "舊敗蒲席燒灰，酒服二錢。（《勝金方》）"
            },
            {
                "名稱": "五色丹遊，多致殺人",
                "方法": "蒲席燒灰，和雞子白，塗之良。（《千金翼》）"
            },
            {
                "名稱": "癰疽不合",
                "方法": "破蒲席燒灰，臘月豬脂和，納孔中。（《千金方》）"
            },
            {
                "名稱": "夜臥尿床",
                "方法": "本人薦草燒灰，水服，立瘥。（《千金方》）"
            }
        ]
    },
    {
        "名字": "簟",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "別稱": [
            "籧篨",
            "筕簹",
            "筍席"
        ],
        "釋名": [
            "",
            "時珍曰：簟可延展，故字從竹、覃。覃，延長也。"
        ],
        "主治": [
            "蜘蛛尿、蠼螋尿瘡，取舊者燒灰敷之（時珍）。"
        ],
        "附方": [
            "小兒初生吐不止者：用籧篨少許，同人乳二合，鹽二粟許，煎沸，入牛黃粟許，與服。此劉五娘方也。（《外臺秘要》）"
        ]
    },
    {
        "名字": "簾箔",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "宋《嘉祐》",
        "別稱": [
            "時珍曰：其形方廉而薄，故曰簾",
            "曰簿，以竹及葦芒編成，其帛幕曰㡩"
        ],
        "釋名": [
            "",
            "藏器曰：今東人多以芒草為箔，入藥用彌久著煙者佳。",
            "敗芒箔"
        ],
        "主治": [
            "無毒。主產婦血滿腹脹痛，血渴，惡露不盡，月閉，下惡血，止好血，去鬼氣疰痛癥結，酒煮服之。亦燒末，酒服（藏器）。",
            "箔經繩",
            "癰疽有膿不潰，燒研，和臘豬脂敷下畔，即潰。不須針灸（時珍。《千金方》）。",
            "廁屋戶簾",
            "小兒霍亂，燒灰，飲服一錢（時珍。《外臺秘要》）。"
        ]
    },
    {
        "名字": "漆器",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "產後血暈，燒煙燻之即蘇。又殺諸蟲（時珍）。"
        ],
        "附方": [
            "血崩不止：漆器灰、棕灰各一錢，柏葉煎湯下。（《集簡方》）",
            "白禿頭瘡：破硃紅漆器，剝取漆朱燒灰，油調敷之。（《救急方》）",
            "蠍蠆螫傷：漆木碗合螫處，神驗不傳。（《古今錄驗方》）"
        ]
    },
    {
        "名字": "研朱石槌",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "妒乳，煮熱熨乳上，以二槌更互用之，數十遍，熱徹取瘥（藏器）。"
        ]
    },
    {
        "名字": "燈盞",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "缸。"
        ],
        "主治": [
            "上元盜取富家燈盞，置床下，令人有子（時珍。《韻府》）。"
        ]
    },
    {
        "名字": "燈盞油",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "燈窩油。"
        ],
        "氣味": [
            "辛，苦，有毒"
        ],
        "氣味補充": [
            ""
        ],
        "主治": [
            "一切急病，中風、喉痹、痰厥。用鵝翎掃入喉內，取吐即效。又塗一切惡瘡疥癬（時珍）。"
        ],
        "附方": [
            "乳上生癰：脂麻炒焦搗爛，以燈盞內油腳調敷，即散。（《集玄方》）",
            "走馬喉痹：詩云：急喉腫痹最堪憂，急取盛燈盞內油。甚者不過三五呷，此方原是至人留。"
        ]
    },
    {
        "名字": "車脂",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "宋《開寶》",
        "校正": [
            "併入缸中膏。"
        ],
        "別稱": [
            "車轂脂（《綱目》）",
            "軸脂（《綱目》）",
            "轄脂（《綱目》）",
            "缸膏（音公）"
        ],
        "釋名": [
            "",
            "時珍曰：轂即軸也。轄即缸也。乃裹軸頭之鐵，頻塗以油，則滑而不澀。《史記》「齊人嘲淳于髡為炙轂輠」即此，今云油滑是矣。"
        ],
        "氣味": [
            "辛，無毒"
        ],
        "氣味補充": [
            ""
        ],
        "主治": [
            "卒心痛，中惡氣，以熱酒服之。中風發狂，取膏如雞子大，熱醋攪消服。又主婦人妒乳、乳癰，取熬熱塗之，並和熱酒服（《開寶》）。去鬼氣，溫酒烊熱服（藏器）。治霍亂、中蠱、妊娠諸腹痛，催生，定驚，除瘧，消腫毒諸瘡（時珍）。"
        ],
        "附方": [
            {
                "名稱": "中惡蠱毒",
                "方法": "車缸脂如雞子大，酒化服。（《千金方》）"
            },
            {
                "名稱": "蛤蟆蠱病及蝌蚪蠱",
                "方法": "心腹脹滿痛，口乾思水，不能食，悶亂大喘。用車轄脂半斤，漸漸服之，其蠱即出。（《聖惠方》）"
            },
            {
                "名稱": "霍亂轉筋",
                "方法": "入腹痛。車轂中脂塗足心。（《千金方》）"
            },
            {
                "名稱": "少小腹脹",
                "方法": "車轂中脂和輪下土，如彈丸，吞之立愈。（《千金方》）"
            },
            {
                "名稱": "妊婦腹痛",
                "方法": "燒車缸脂末，納酒中，隨意飲。（《千金方》）"
            },
            {
                "名稱": "妊婦熱病",
                "方法": "車轄脂隨意酒服，大良。（《千金方》）"
            },
            {
                "名稱": "婦人難產，三日不出",
                "方法": "車軸脂吞大豆許二丸。（《千金方》）"
            },
            {
                "名稱": "婦人逆產",
                "方法": "車缸膏畫兒腳底，即正。（《開寶本草》）"
            },
            {
                "名稱": "產後陰脫",
                "方法": "燒車缸頭脂，納酒中服。（《子母秘錄》）"
            },
            {
                "名稱": "小兒驚啼",
                "方法": "車軸脂小豆許，納口中及臍中良。（《千金方》）"
            },
            {
                "名稱": "兒臍不合",
                "方法": "車轄脂燒灰，敷之。（《外臺秘要》）"
            },
            {
                "名稱": "瘧疾不止，不拘久近",
                "方法": "車軸垢，水洗，下面和丸彈子大，作燒餅。未發時食一枚，發時又食一枚。（《聖惠方》）"
            },
            {
                "名稱": "瘭疽已潰",
                "方法": "車缸脂和梁上塵，敷之。（《外臺秘要》）"
            },
            {
                "名稱": "灸瘡不瘥",
                "方法": "車缸脂塗之，良。（《千金方》）"
            },
            {
                "名稱": "聤耳膿血",
                "方法": "綿裹車轄脂塞之。（《外臺秘要》）"
            },
            {
                "名稱": "諸蟲入耳",
                "方法": "車缸脂塗孔中，自出。（《梅師方》）"
            },
            {
                "名稱": "針刺入肉",
                "方法": "車脂，攤紙上如錢大，貼上。二日一易，三五次即出。（《集玄方》）"
            }
        ]
    },
    {
        "名字": "敗船茹",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "音如。《別錄》下品",
        "集解": [
            "弘景曰：此是大艑𦪙刮竹茹以補漏處者。",
            "時珍曰：古人以竹茹。今人只以麻筋和油石灰為之。"
        ],
        "主治": [
            "平。療婦人崩中，吐血、痢血不止（《別錄》）。治金瘡，刮敗船茹灰敷之，功同牛膽石灰（蘇頌）。"
        ],
        "附方": [
            "婦人遺尿：船故茹為末，酒服三錢。（《千金方》）",
            "月水不斷：船茹一斤淨洗，河水四升半，煮二升半，分二服。（《千金方》）",
            "婦人尿血：方同上。"
        ]
    },
    {
        "名字": "故木砧",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "別稱": [
            "百味（《拾遺》）",
            "㭢幾"
        ],
        "釋名": [
            "",
            "几上屑"
        ],
        "主治": [
            "吻上饞瘡，燒末敷之（藏器）。",
            "砧上垢",
            "卒心腹痛。又凡人病後食、勞復，取當時來參病人行止腳下土一錢許（男左女右），和垢及鼠頭一（或鼠屎三七）枚煮服，神效（藏器）。乾霍亂，不吐不利，煩脹欲死，或轉筋入腹，取屠兒幾垢一雞子大，溫酒調服，得吐即愈。又主唇瘡、耳瘡、蟲牙（時珍）。"
        ],
        "附方": [
            "唇緊瘡裂：屠幾垢燒存性，敷之。（《千金方》）",
            "小兒耳瘡：屠几上垢，敷之。（《千金方》）"
        ]
    },
    {
        "名字": "杓",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "音妁。《拾遺》",
        "釋名": [
            "時珍曰：木曰杓，瓠曰瓢。杓者，勺也；瓢者，漂也。"
        ],
        "主治": [
            "人身上結筋，打之三下，自散（藏器）。",
            "瓠瓢見菜部。"
        ]
    },
    {
        "名字": "箸",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "箸。",
            "時珍曰：古箸以竹，故字從竹。近人兼用諸木及象牙為之矣。"
        ],
        "主治": [
            "吻上咽口瘡，取箸頭燒灰敷之。又狂狗咬者，乞取百家箸，煎汁飲（藏器）。咽喉痹塞，取漆箸燒煙。含咽煙氣入腹，發咳即破（時珍）。"
        ]
    },
    {
        "名字": "甑",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《別錄》下品",
        "校正": [
            "併入《拾遺》瓦甑、故甑蔽。"
        ],
        "集解": [
            "時珍曰：黃帝始作甑、釜。北人用瓦甑，南人用木甑，夷人用竹甑。術家云：凡甑鳴、釜鳴者，不得驚怖。但男作女拜，女作男拜，即止，亦無殃咎。《感應類從志》云：瓦甑之契，投梟自止。注云：取故甑書「契」字，置牆上，有梟鳴時投之，自止也。",
            "瓦甑"
        ],
        "主治": [
            "魘寐不寤，取覆人面，疾打破之（藏器）。",
            "甑垢（一名陰膠）",
            "口舌生瘡，刮敷之（時珍）。",
            "煮汁服，除腹脹痛，脫肛，胃反，小便失禁、不通及淋，中惡屍注。燒灰，封金瘡，止血，止痛，出刃（蘇恭）。主大小便不通，瘧疾，婦人帶下，小兒臍瘡，重舌夜啼，癜風白駁（時珍）。",
            "主石淋，燒研，水服三指撮。又主盜汗（藏器）。燒灰，水服三撮，治喉閉咽痛及食復，下死胎（時珍）。"
        ],
        "發明": [
            "時珍曰：雷氏《炮炙論》序云：知瘡所在，口點陰膠。注云：取甑中氣垢少許於口中，即知臟腑所起，直徹至患處，知痛所在，可醫也。",
            "甑帶",
            "志曰：江南以蒲為甑帶，取久用敗爛者用之。取其久被蒸氣，故能散氣也。",
            "時珍曰：甑蔽通氣，理似優於甑帶。雷氏《炮炙論》序云：弊箄淡滷。注云：常使舊甑中箄，能淡鹽味。此物理之相感也。"
        ],
        "氣味": [
            "辛，溫，無毒",
            "無毒"
        ],
        "氣味補充": [
            "",
            ""
        ],
        "附方": [
            {
                "名稱": "小便不通",
                "方法": "以水四升，洗甑帶取汁，煮葵子二升半，分三服。（《聖惠方》）"
            },
            {
                "名稱": "大小便閉",
                "方法": "甑帶煮汁，和蒲黃方寸匕服，日三次。（《千金方》）"
            },
            {
                "名稱": "五色帶下",
                "方法": "甑帶煮汁，溫服一盞，日二服。（《千金方》）"
            },
            {
                "名稱": "小兒下血",
                "方法": "甑帶灰塗乳上，飲之。（《外臺秘要》）"
            },
            {
                "名稱": "小兒夜啼",
                "方法": "甑帶懸戶上，即止。（《子母秘錄》）"
            },
            {
                "名稱": "小兒重舌",
                "方法": "甑帶燒灰，敷舌下。（《聖惠方》）"
            },
            {
                "名稱": "小兒鵝口",
                "方法": "方同上。"
            },
            {
                "名稱": "小兒臍瘡",
                "方法": "甑帶燒灰敷之。（《子母秘錄》）"
            },
            {
                "名稱": "五色丹毒",
                "方法": "甑帶燒灰，雞子白和，塗之。（《衛生易簡方》）"
            },
            {
                "名稱": "沙芒眯目",
                "方法": "甑帶灰，水服一錢。（《外臺秘要》）"
            },
            {
                "名稱": "草石在咽",
                "方法": "不出。方同上。"
            },
            {
                "名稱": "故甑蔽（《拾遺》",
                "方法": "或作閉"
            },
            {
                "名稱": "胎死腹中及衣不下者",
                "方法": "取炊蔽，戶前燒末，水服即下。（《千金方》）"
            },
            {
                "名稱": "骨疽出骨，愈而復發，骨從孔中出，宜瘡上灸之",
                "方法": "以烏雌雞一隻，去肉取骨，燒成炭，以三家甑蔽、三家砧木（刮屑）各一兩，皆燒存性，和導瘡中，碎骨當出盡而愈。（《千金方》）"
            }
        ]
    },
    {
        "名字": "鍋蓋",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "牙疳、陰疳，取黑垢，同雞䏶胵黃皮灰、蠶繭灰、枯礬等分為末，米泔洗後頻敷之（時珍）。"
        ]
    },
    {
        "名字": "飯籮",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "筐。",
            "藏器曰：以竹為之，南方人謂之筐。"
        ],
        "主治": [
            "時行病後食、勞復，燒取方寸匕，水服（藏器）。"
        ]
    },
    {
        "名字": "蒸籠",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "取年久竹片，同弊帚扎縛草、舊麻鞋底系及蛇蛻皮，燒灰，擦白癜風（時珍。《聖惠方》）。"
        ]
    },
    {
        "名字": "炊單布",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "墜馬，及一切筋骨傷損，張仲景方中用之（時珍）。"
        ],
        "發明": [
            "時珍曰：按王璆《百一選方》云：一人因開甑，熱氣蒸麵，即浮腫眼閉。一醫以意取久用炊布燒灰存性為末，隨敷隨消。蓋此物受湯上之氣多，故用此引出湯毒。亦猶鹽水取鹹味，以類相感也。"
        ]
    },
    {
        "名字": "故炊帚",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "人面生白駁，以月食夜。和諸藥燒灰，苦酒調敷之（藏器）。"
        ]
    },
    {
        "名字": "弊帚",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "彗。",
            "時珍曰：許慎《說文》云：帚從手持巾，以掃除也。竹帚曰彗。凡竹枝、荊苕、黍秫、茭蒲、芒草、落帚之類，皆可為帚也。"
        ],
        "主治": [
            "白駁癩風，燒灰入藥（時珍）。"
        ],
        "附方": [
            "白駁風：弊帚、弊帛、履底、甑帶、脯臘、蟬頸、蛇皮等分，以月食時合燒為末。酒服方寸匕，日三服。仍以醇醋和塗之。忌食發風物。此乃徐王方也。（《古今錄驗》）",
            "身面疣目：每月望子時，以禿帚掃疣目上，三七遍。（《聖惠方》）"
        ]
    },
    {
        "名字": "簸箕舌",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "時珍曰：簸揚之箕也。南人用竹，北人用杞柳為之。"
        ],
        "主治": [
            "重舌出涎，燒研，酒服一錢。又主月水不斷（時珍。《千金方》、《聖惠方》）。"
        ],
        "附方": [
            "催生：簸箕淋水一盞，飲數口。（《集玄方》）"
        ]
    },
    {
        "名字": "竹籃",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "藏器曰：竹器也。"
        ],
        "主治": [
            "取耳燒灰，敷狗咬瘡（藏器）。"
        ]
    },
    {
        "名字": "魚笱",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "時珍曰：徐堅《初學記》云：取魚之器曰笱（音苟），曰𥰣（音留），曰罛（音孤），曰篧（音罩），曰罺（音抄）。"
        ],
        "主治": [
            "舊笱須：療魚骨哽，燒灰，粥飲服方寸匕（時珍。《肘後方》）。"
        ]
    },
    {
        "名字": "魚網",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "釋名": [
            "罟。",
            "時珍曰：《易》云：庖犧氏結繩而為網罟，以畋以漁，蓋取諸離。"
        ],
        "主治": [
            "魚骨哽者，以網覆頸，或煮汁飲之，當自下（藏器）。亦可燒灰，水服，或乳香湯服。甚者並進三服（時珍）。"
        ],
        "附方": []
    },
    {
        "名字": "草麻繩索",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "釋名": [
            "時珍曰：小曰索，大曰繩。"
        ],
        "主治": [
            "大腹水病，取三十枚去皮，研水三合，旦服，日中當吐下水汁。結囊若不盡，三日後再作。未盡更作。瘥後，禁水飲、咸物（時珍）。"
        ],
        "附方": [
            "斷瘟不染：以繩度所住戶中壁，屈繩結之，即不染也。（《肘後方》）",
            "消渴煩躁：取七家井索，近瓶口結處，燒灰。新汲水服二錢，不過三五服效。（《聖惠方》）"
        ]
    },
    {
        "名字": "馬絆繩",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "煎水，洗小兒癇（蘇恭）。燒灰，摻鼻中瘡（時珍）。"
        ]
    },
    {
        "名字": "縛豬繩",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "小兒驚啼，發歇不定，用臘月者燒灰，水服少許（藏器）。"
        ]
    },
    {
        "名字": "牛鼻桊",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "音卷。《綱目》",
        "釋名": [
            "時珍曰：穿牛鼻繩木也。"
        ],
        "主治": [
            "木桊：主小兒癇。草桊：燒研，敷小兒鼻下瘡（《別錄》）。草桊灰：吹喉風有效。",
            "木桊：煮汁或燒灰酒服，治消渴（時珍）。"
        ],
        "附方": [
            "消渴飲水：牛鼻木二個（男用牝牛，女用牡牛者，洗銼），人參、甘草各半兩，大白梅十個，水四碗，煎三碗，熱服甚妙。（《普濟方》）",
            "冬月皸裂：牛鼻繩末，和五倍子末，填入薄紙，貼之。（《救急方》）"
        ]
    },
    {
        "名字": "廁籌",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《拾遺》",
        "主治": [
            "難產，及霍亂身冷轉筋，於床下燒取熱氣徹上。亦主中惡鬼氣。此物最微，其功可錄（藏器）。"
        ],
        "附方": [
            "小兒驚竄，兩眼看地不上者：皂角燒灰，以童尿浸刮屎柴竹用火烘乾為末，貼其囟門，即蘇。（《王氏小兒方》）",
            "小兒齒遲：正旦。取尿坑中竹木刮塗之，即生。（《聖惠方》）"
        ]
    },
    {
        "名字": "尿桶",
        "來源": {
            "本草綱目": {
                "部": "服器",
                "卷": "三十八",
                "類": ""
            }
        },
        "出自": "《綱目》",
        "主治": [
            "霍亂吐利，煎水服。山村宜之（時珍。《如宜方》）。",
            "舊箍",
            "腳縫搔癢，或瘡有竅，出血不止，燒灰敷之。年久者佳（時珍）。"
        ],
        "附方": []
    }
]