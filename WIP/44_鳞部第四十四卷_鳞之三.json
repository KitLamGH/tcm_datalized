[
    {
        "名字": "鱗之三",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "魚類三十一種"
    },
    {
        "名字": "鯉魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《肘後》",
        "釋名": [
            "時珍曰：鯉鱗有十字紋理，故名鯉。雖困死，鱗不反白。",
            "頌曰：崔豹云：兗州人呼赤鯉為玄駒，白鯉為黃驥，黃鯉為黃騅。",
            "鰱魚。",
            "時珍曰：酒之美者曰覯，魚之美者曰鱮；陸佃云：鱮好群行相與也，故曰鱮；相連也，故曰鰱。《傳》云魚屬連行是矣。"
        ],
        "集解": [
            "《別錄》曰：生九江池澤。取無時。",
            "頌曰：處處有之。其脊中鱗一道，從頭至尾，無大小，皆三十六鱗，每鱗有小黑點。諸魚惟此最佳，故為食品上味。",
            "弘景曰：鯉為諸魚之長，形既可愛，又能神變，乃至飛越江湖，所以仙人琴高乘之也。山上水中有此，不可食。",
            "肉，",
            "時珍曰：鱮魚，處處有之。狀如鱅，而頭小形扁，細鱗肥腹。其色最白，故《西征賦》云：華魴躍鱗，素鱮揚鬐。失水易死，蓋弱魚也。",
            "肉，"
        ],
        "氣味": [
            "甘，平，無毒",
            "咸，平，無毒",
            "苦，寒，無毒",
            "甘，溫，無毒"
        ],
        "氣味補充": [
            "《日華》曰：涼，有小毒。",
            "宗奭曰：鯉，至陰之物，其鱗故三十六。陰極則陽復，故《素問》言魚熱中。王叔和言熱則生風，食之多能發風熱。《日華》言涼，非也。風家食之，貽禍無窮。",
            "時珍曰：按：丹溪朱氏言：諸魚在水，無一息之停，皆能動風動火，不獨鯉也。",
            "詵曰：鯉脊上兩筋及黑血有毒，溪澗中者毒在腦，俱不可食。凡炙鯉魚不可使煙入目，損目光，三日內必驗也。天行病後、下痢及宿症，俱不可食。服天門冬、硃砂人不可食。不可合犬肉及葵菜食。",
            "",
            "弘景曰：不可合豆藿食，乃成消渴。",
            "",
            "甄權曰：蜀漆為使。",
            ""
        ],
        "主治": [
            "煮食，治咳逆上氣，黃疸，止渴。生者，治水腫腳滿，下氣（《別錄》）。治懷妊身腫，及胎氣不安（《日華》）。煮食，下水氣，利小便（時珍）。作鱠，溫補，去冷氣，痃癖氣塊，橫關伏梁，結在心腹（藏器）。治上氣，咳嗽喘促（《心鏡》）。燒末，能發汗，定氣喘咳嗽，下乳汁，消腫。",
            "米飲調服，治大人小兒暴痢。用童便浸煨，止反胃及惡風入腹（時珍）。",
            "殺蟲（藏器）。",
            "目熱赤痛，青盲，明目。久服強悍，益志氣（《本經》）。點眼，治赤腫翳痛。塗小兒熱腫（甄權）。點雀目，燥痛即明。（《肘後》）。滴耳，治聾（藏器）。",
            "食之，治小兒驚忤諸癇（大明）。",
            "腦髓，",
            "諸癇（蘇恭）。煮粥食，治暴聾（大明）。和膽等分，頻點目眥，治青盲（時珍）。",
            "小兒火瘡，丹腫瘡毒，塗之立瘥（蘇恭）。",
            "腸，",
            "小兒肌瘡（蘇恭）。聤耳有蟲，同酢搗爛，帛裹塞之。痔瘻有蟲，切斷炙熟，帛裹坐之。俱以蟲盡為度（時珍）。",
            "子，",
            "弘景曰：合豬肝食，害人。",
            "目，",
            "刺瘡傷風、傷水作腫。燒灰敷之，汁出即愈（藏器）。",
            "齒，",
            "石淋（《別錄》）。",
            "頌曰：《古今錄驗》：治石淋。用齒一升研末，以三歲醋和。分三服，一日服盡。（《外臺》）：治卒淋，用酒服。",
            "時珍曰：古方治石淋多用之，未詳其義。",
            "骨，",
            "女子赤白帶下（《別錄》）。陰瘡，魚鯁不出（蘇恭）。",
            "皮，",
            "癮疹（蘇恭）。燒灰水服，治魚鯁六、七日不出者。日二服（《錄驗》）。",
            "鱗，",
            "產婦滯血腹痛，燒灰酒服。亦治血氣（蘇頌）。燒灰，治吐血，崩中漏下，帶下痔瘻，魚鯁（時珍）。",
            "溫中益氣。多食，令人熱中發渴，又發瘡疥（時珍）。"
        ],
        "發明": [
            "時珍曰：鯉乃陰中之陽，其功長於利小便。故能消腫脹黃疸，腳氣喘嗽，濕熱之病。作鱠則性溫，故能去痃結冷氣之病。燒之則從火化，故能發散風寒，平肺通乳，解腸胃及腫毒之邪。按：劉河間云：鯉之治水，鶩之利水，所謂因其氣相感也。",
            "時珍曰：古方多以皮、鱗燒灰，入崩漏、痔瘻藥中，蓋取其行滯血耳。治魚鯁者，從其類也。"
        ],
        "附方": [
            {
                "名稱": "水腫",
                "方法": "《範汪》：用大鯉魚一頭，醋三升，煮乾食。一日一作。《外臺》：用大鯉一尾，赤小豆一升，水二斗，煮食飲汁，一頓服盡，當下痢盡即瘥。"
            },
            {
                "名稱": "妊娠水腫",
                "方法": "方同上。水腫脹滿：赤尾鯉魚（一斤）破開，不見水及鹽，以生礬五錢研末，入腹內，火紙包裹，外以黃土泥包，放灶內煨熟取出，去紙、泥，送粥。食頭者上消，食身、尾者下消，一日用盡。屢試經驗。（楊拱《醫方摘要》）妊娠感寒：用鯉魚一頭燒末，酒服方寸匕，令汗出。"
            },
            {
                "名稱": "勿用鹽、醋。（《外臺》）反胃吐食",
                "方法": "用鯉魚一頭，童便浸一夜，炮焦研末，同米煮粥食之。（《壽域》）一切腫毒已潰未潰者：用鯉魚燒灰，醋和塗之，以愈為度。（《外臺》）積年骨疽一捏一汁出者：熬飴糖勃瘡上，仍破生鯉魚潝之。頃時刮視，蟲出。更洗敷藥，蟲盡則愈。"
            },
            {
                "名稱": "小兒木舌長大滿口",
                "方法": "鯉魚肉切片貼之，以帛系定。（《聖惠》）"
            },
            {
                "名稱": "鮓",
                "方法": ""
            },
            {
                "名稱": "聤耳有蟲，膿血日夜不止",
                "方法": "用鯉魚鮓三斤，鯉魚腦一枚，鯉魚腸一具（洗切），烏麻子（炒研）一升，同搗，入器中，微火炙暖，布裹貼耳。兩食頃，有白蟲出，盡則愈。慎風寒。（《千金》）"
            },
            {
                "名稱": "膽",
                "方法": ""
            },
            {
                "名稱": "小兒咽腫喉痹者",
                "方法": "用鯉魚膽二七枚，和灶底土，以塗咽外，立效。（《千金方》）"
            },
            {
                "名稱": "大人陰痿",
                "方法": "鯉魚膽、雄雞肝各一枚為末，雀卵和，丸小豆大。每吞一丸。（《千金方》）"
            },
            {
                "名稱": "睛上生暈，不問久新",
                "方法": "鯉魚長一尺二寸者，取膽滴銅鏡上，陰乾。竹刀刮下，每點少許。（《總錄》）"
            },
            {
                "名稱": "赤眼腫痛",
                "方法": "《聖濟總錄》：用鯉魚膽十枚，膩粉一錢，和勻瓶收，日點。《十便良方》：用鯉膽五枚，黃連末半兩，和勻，入蜂蜜少許，瓶盛，安飯上蒸熟。每用貼目眥，日五七度。亦治飛血赤脈。"
            },
            {
                "名稱": "脂",
                "方法": ""
            },
            {
                "名稱": "耳卒聾",
                "方法": "竹筒盛鯉魚腦，於飯上蒸過，注入耳中。（《千金》）"
            },
            {
                "名稱": "耳膿有蟲",
                "方法": "鯉魚腦和桂末搗勻，綿裹塞之。（《千金方》）"
            },
            {
                "名稱": "血",
                "方法": ""
            },
            {
                "名稱": "痔漏疼痛",
                "方法": "鯉魚鱗二、三片，綿裹如棗形，納入坐之，其痛即止。（《儒門事親》）諸魚骨鯁：鯉脊三十六鱗，焙研，涼水服之。其刺自跳出，神妙。（筆峰《雜興》）鼻衄不止：鯉魚鱗炒成灰。每冷水服二錢。（《普濟方》）"
            },
            {
                "名稱": "鱮魚（音序",
                "方法": "《綱目》）"
            }
        ]
    },
    {
        "名字": "鱅魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音庸。《拾遺》",
        "釋名": [
            "鱃魚（音秋。《山海經》）。",
            "時珍曰：此魚中之下品，蓋魚之庸常以供饈食者，故曰鱅、曰鱃。鄭玄作鰫魚。"
        ],
        "集解": [
            "藏器曰：陶注鮑魚云：今以鱅魚長尺許者，完作淡乾魚，都無臭氣。其魚目旁，有骨名乙，《禮記》云食魚去乙是矣。然劉元紹言：海上鱅魚，其臭如屍，海人食之，當別一種也。",
            "時珍曰：處處江湖有之，狀似鰱而色黑。其頭最大，有至四、五十斤者。味亞於鰱。鰱之美在腹，鱅之美在頭。或以鰱、鱅為一物，誤矣。首之大小，色之黑白，大不相侔。《山海經》云：鱃魚似鯉，大首，食之已疣，是也。",
            "肉，"
        ],
        "氣味": [
            "甘，溫，無毒"
        ],
        "氣味補充": [
            "",
            "藏器曰：只可供食，別無功用。"
        ],
        "主治": [
            "暖胃益人（汪穎）。食之已疣。多食，動風熱，發瘡疥（時珍）。"
        ]
    },
    {
        "名字": "鱒魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《綱目》",
        "別稱": [
            "鮅魚（必）",
            "赤眼魚"
        ],
        "釋名": [
            "",
            "時珍曰：《說文》云：鱒（鮅），赤目魚也。孫炎云：鱒好獨行。尊而必者，故字從尊，從必。"
        ],
        "集解": [
            "時珍曰：處處有之。狀似鯶而小，赤脈貫瞳，身圓而長，鱗細於鯶，青質赤章。好食螺、蚌，善於遁網。",
            "肉，"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "暖胃和中。多食，動風熱，發疥癬（時珍）。"
        ]
    },
    {
        "名字": "鯇魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音患。《拾遺》",
        "釋名": [
            "鰀魚（音緩）。草魚。",
            "時珍曰：鯇又音混，郭璞作鯶。其性舒緩，故曰鯇，曰鰀。俗名草魚，因其食草也。江、閩畜魚者，以草飼之焉。"
        ],
        "集解": [
            "藏器曰：鯇生江湖中，似鯉。",
            "時珍曰：郭璞云：今鯶子，似鱒而大，是矣。其形長身圓，肉厚而鬆，狀類青魚。有青鯇、白鯇二色。白者味勝，商人多䱒之。",
            "肉，"
        ],
        "氣味": [
            "甘，溫，無毒",
            "苦，寒，無毒"
        ],
        "氣味補充": [
            "",
            "時珍曰：李鵬飛雲：能發諸瘡。",
            ""
        ],
        "主治": [
            "暖胃和中（時珍）。",
            "膽（臘月收取陰乾）。",
            "喉痹飛屍，暖水和攪服（藏器）。一切骨鯁、竹木刺在喉中，以酒化二枚，溫呷取吐（時珍）。"
        ]
    },
    {
        "名字": "青魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "宋《開寶》",
        "釋名": [
            "時珍曰：青亦作鯖，以色名也。大者名䱾魚。"
        ],
        "集解": [
            "頌曰：青魚生江湖間，南方多有。北地時或有之，取無時。似鯉、鯇而背正青色。南方多以作鮓，古人所謂五侯鯖鮓即此。其頭中枕骨蒸令氣通，曝乾狀如琥珀。荊楚人煮拍作酒器、梳、篦，甚佳。舊注言可代琥珀者，非也。",
            "肉，"
        ],
        "氣味": [
            "甘，平，無毒",
            "與服石人相反（《開寶》）",
            "苦，寒，無毒"
        ],
        "氣味補充": [
            "",
            "《日華》曰：微毒。服術人忌之。",
            "",
            "弘景曰：不可合生胡荽、生葵菜、豆藿、麥醬同食。",
            "頭中枕，",
            ""
        ],
        "主治": [
            "腳氣濕痹（《開寶》）。同韭白煮食，治腳氣腳弱煩悶，益氣力（張鼎）。",
            "鮓，",
            "水磨服，主心腹卒氣痛（《開寶》）。治血氣心痛，平水氣（《日華》）。作飲器，解蠱毒（時珍）。",
            "眼睛汁，",
            "注目，能夜視（《開寶》）。",
            "膽（臘月收取陰乾。）",
            "點暗目，塗熱瘡（《開寶》）。消赤目腫痛，吐喉痹痰涎及魚骨鯁，療惡瘡（時珍）。"
        ],
        "發明": [
            "時珍曰：東方青色，入通肝膽，開竅於目。用青魚膽以治目疾，蓋取此義。其治喉痹骨鯁，則取漏泄系乎酸苦之義也。"
        ],
        "附方": [
            {
                "名稱": "乳蛾喉痹",
                "方法": "青魚膽含咽。一方：用汁灌鼻中，取吐。萬氏：用膽礬盛青魚膽中，陰乾。每用少許，吹喉取吐。一方：用朴硝代膽礬。赤目障翳：青魚膽頻頻點之。一方：加黃連、海螵蛸末等分。龔氏《易簡》：用黃連切片，井水熬濃，去滓待成膏。入大青魚膽汁和就，入片腦少許，瓶收密封。"
            },
            {
                "名稱": "每日點之，甚妙。一切障翳",
                "方法": "魚膽丸：用青魚膽、鯉魚膽、青羊膽各七個、牛膽半兩，熊膽二錢半，麝香少許，石決明一兩。為末，糊丸梧子大。每空心茶下十丸。（《龍木論》）"
            }
        ]
    },
    {
        "名字": "竹魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《綱目》",
        "集解": [
            "時珍曰：出桂林·湘、漓諸江中。狀如青魚，大而少骨刺。色如竹色，青翠可愛，鱗下間以朱點。味如鱖魚肉，為廣南珍品。",
            "肉，"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "和中益氣，除濕氣（時珍）。"
        ]
    },
    {
        "名字": "鯔魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "宋《開寶》",
        "釋名": [
            "子魚。",
            "時珍曰：鯔，色緇黑，故名。粵人訛為子魚。"
        ],
        "集解": [
            "志曰：鯔魚生江河淺水中。似鯉，身圓頭扁，骨軟，性喜食泥。",
            "時珍曰：生東海。狀如青魚，長者尺余。其子滿腹，有黃脂味美，獺喜食之。吳越人以為佳品，醃為鯗臘。",
            "肉"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "開胃，通利五臟。久食，令人肥健。與百藥無忌（《開寶》）。"
        ]
    },
    {
        "名字": "白魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "宋《開寶》",
        "釋名": [
            "鱎魚（音喬，去聲）。",
            "時珍曰：白亦作鮊。白者，色也。鱎者，頭尾向上也。"
        ],
        "集解": [
            "劉翰曰：生江湖中。色白頭昂，大者長六七尺。",
            "時珍曰：鮊形窄，腹扁，鱗細，頭尾俱向上，肉中有細刺。武王白魚入舟即此。",
            "肉，"
        ],
        "氣味": [
            "甘，平，無毒"
        ],
        "氣味補充": [
            "",
            "詵曰：鮮者宜和豉作羹，雖不發病，多食亦泥人。經宿者勿食，令人腹冷。炙食，亦少動氣。或醃，或糟藏，皆可食。",
            "瑞曰：多食生痰。與棗同食，患腰痛。"
        ],
        "主治": [
            "開胃下食，去水氣，令人肥健（《開寶》）。助脾氣，調五臟，理十二經絡，舒展不相及氣（《食療》）。治肝氣不足，補肝明目，助血脈。灸瘡不發者，作鱠食之，良。患瘡癤人食之，發膿（《日華》）。"
        ],
        "發明": [
            "時珍曰：白魚比他魚似可食，亦能熱中發瘡。所謂補肝明目，調五臟，理十二經絡者，恐亦溢美之詞，未足多信。當以《開寶》注為正。"
        ]
    },
    {
        "名字": "鯼魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《食療》",
        "釋名": [
            "時珍曰：鯼性啖魚，其目睃視，故謂之鮻。",
            "《異物志》以為石首魚，非也。《食療》作鯮，古無此字。"
        ],
        "集解": [
            "時珍曰：鮻生江湖中。體圓厚而長，似鱤魚而腹稍起，扁額長喙，口在頷下，細鱗腹白，背微黃色。亦能啖魚。大者二三十斤。",
            "肉，"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "補五臟，益筋骨，和脾胃。多食宜人，作鮓尤宜，曝乾香美，亦不發病（孟詵）。"
        ]
    },
    {
        "名字": "鱤魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音感。《綱目》",
        "別稱": [
            "𩹴魚（音紺）"
        ],
        "釋名": [
            "鰥魚、黃頰魚。",
            "時珍曰：鱤，敢也。𩹴，𰗋也。𰗋（音陷），食而無厭也。健而難取，吞啖同類，力敢而𰗋物者也。其性獨行，故曰鰥。《詩》云「其魚魴、鰥」是矣。"
        ],
        "集解": [
            "時珍曰：鱤生江湖中。體似鮻而腹平，頭似鯇而口大，頰似鮎而色黃，鱗似鱒而稍細。大者三四十斤，啖魚最毒，池中有此，不能畜魚。《東山經》云：「姑兒之水多鱤魚」，是也。《異苑》云：諸魚欲產，𩹴輒以頭沖其腹，世謂之眾魚生母。然諸魚生子，必雄魚沖其腹。仍尿白以蓋其子，不必盡是𩹴魚也。",
            "肉，"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "食之已嘔，暖中益胃（時珍）。"
        ],
        "附方": []
    },
    {
        "名字": "石首魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "宋《開寶》",
        "別稱": [
            "石頭魚（《嶺表錄異》）",
            "鮸魚（音免"
        ],
        "釋名": [
            "《拾遺》錄）、江魚（《浙志》）、黃花魚（《臨海志》），乾者名鯗魚（音想。亦作鱶）。",
            "時珍曰：鯗能養人，人恆想之，故字從養。羅願云：諸魚薧干皆為鯗，其美不及石首，故獨得專稱。以白者為佳，故呼白鯗。若露風則變紅色，失味也。"
        ],
        "集解": [
            "志曰：石首魚，初出水能鳴，夜視有光，頭中有石如棋子。一種野鴨，頭中有石，云是此魚所化。",
            "時珍曰：生東南海中。其形如白魚，扁身弱骨，細鱗黃色如金。首有白石二枚，瑩潔如玉。至秋化為冠鳧，即野鴨有冠者也。腹中白鰾可作膠。《臨海異物志》云：小者名䠓水，其次名春來。田九成《遊覽志》云：每歲四月，來自海洋，綿亙數里，其聲如雷。海人以竹筒探水底，聞其聲乃下網，截流取之。",
            "潑以淡水，皆圉圉無力。初水來者甚佳，二水、三水來者，魚漸小而味漸減矣。",
            "肉，"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "合蓴菜作羹，開胃益氣（《開寶》）。",
            "鯗，",
            "炙食，能消瓜成水，治暴下痢，及卒腹脹，食不消（《開寶》）。消宿食，主中惡。鮮者不及（張鼎）。",
            "下石淋，水磨服，亦燒灰飲服，日三（《開寶》）。研末或燒研水服。主淋瀝，小便不通。煮汁服，解砒霜毒、野菌毒、蠱毒（時珍）。"
        ],
        "發明": [
            "",
            "時珍曰：陸文量《菽園雜記》云：痢疾最忌油膩、生冷，惟白鯗宜食。此說與本草主下痢相合。蓋鯗飲鹹水而性不熱，且無脂不膩。故無熱中之患，而消食理腸胃也。"
        ],
        "附方": [
            {
                "名稱": "蜈蚣咬傷",
                "方法": "白鯗皮貼之。（《集成》）"
            },
            {
                "名稱": "石淋諸淋",
                "方法": "石首魚頭石十四個，當歸等分，為末。水二升，煮一升，頓服立愈。（《外臺秘要》方）聤耳出膿：石首魚魫研末，或燒存性研，摻耳。（《集簡方》）"
            }
        ],
        "附錄": [
            "墨頭魚，時珍曰：四川嘉州出之。狀類鯶子，長者及尺。其頭黑如墨，頭上有白子二枚。又名北斗魚。常以二三月出，漁人以火夜照叉之。"
        ]
    },
    {
        "名字": "勒魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《綱目》",
        "釋名": [
            "時珍曰：魚腹有硬刺勒人，故名。"
        ],
        "集解": [
            "時珍曰：勒魚出東南海中，以四月至。漁人設網候之，聽水中有聲，則魚至矣。有一次、二次、三次乃止。狀如鰣魚，小首細鱗。腹下有硬刺，如鰣腹之刺，頭上有骨，合之如鶴喙形。乾者謂之勒鯗，吳人嗜之。甜瓜生者，用勒鯗骨插蒂上，一夜便熟。石首鯗骨亦然。",
            "肉，"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "開胃暖中。作鯗尤良（時珍）。",
            "鰓，",
            "瘧疾。以一寸入七寶飲，酒、水各半煎，露一夜服（時珍。《摘玄方》）。"
        ]
    },
    {
        "名字": "鱭魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音劑。《食療》",
        "別稱": [
            "鮆魚（音劑）",
            "，鮤魚（音列）",
            "𩽣刀（音篾）",
            "魛魚（音刀）",
            "鰽魚（《廣韻》音遒，亦作鮂）",
            "望魚"
        ],
        "釋名": [
            "",
            "時珍曰：魚形如劑物裂篾之刀，故有諸名。《魏武食制》謂之望魚。"
        ],
        "集解": [
            "時珍曰：鱭生江湖中，常以三月始出。狀狹而長薄，如削木片，亦如長薄尖刀形。細鱗白色。吻上有二硬須，腮下有長鬣如麥芒。腹下有硬角刺，快利若刀。腹後近尾有短鬣，肉中多細刺。煎、炙或作鮓、鱐食皆美，烹煮不如。《淮南子》云：鮆魚飲而不食，鱣鮪食而不飲。",
            "又《異物志》云：鰽魚仲夏從海中溯流而上。長尺余，腹下如刀，肉中細骨如鳥毛。云是鰽鳥所化，故腹內尚有鳥腎二枚。其鳥白色，如鷖群飛。至仲夏，鳥藏魚出，變化無疑。然今鱭魚亦自生子，未必盡鳥化也。",
            "肉，"
        ],
        "氣味": [
            "甘，溫，無毒"
        ],
        "氣味補充": [
            "",
            "詵曰：發疥，不可多食。",
            "源曰：助火，動痰，發疾。",
            "鮓，"
        ],
        "主治": [
            "貼痔瘻（時珍）。"
        ],
        "附方": [
            "瘻有數孔：用耕垡土燒赤，以苦酒浸之，合壁土令熱，以大鮆鮓展轉染土貼之。每日一次。（《千金方》）"
        ]
    },
    {
        "名字": "鰣魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《食療》",
        "釋名": [
            "寧源曰：初夏時有，余月則無，故名。"
        ],
        "出產": [
            "時珍曰：按孫愐云：鰣出江東。今江中皆有，而江東獨盛。故應天府以充御貢。每四月鱭魚出後即出，云從海中溯上，人甚珍之。惟蜀人呼為瘟魚，畏而不食。"
        ],
        "集解": [
            "時珍曰：鰣，形秀而扁，微似魴而長，白色如銀，肉中多細刺如毛，其子甚細膩。故何景明稱其銀鱗細骨，彭淵材恨其美而多刺也。大者不過三尺，腹下有三角硬鱗如甲，其肪亦在鱗甲中，自甚惜之。其性浮游，漁人以絲網沉水數寸取之，一絲掛鱗，即不復動。才出水即死，最易餒敗。",
            "故袁達《禽蟲述》云：鰣魚掛網而不動，護其鱗也。不宜烹煮，惟以筍、莧、芹、荻之屬，連鱗蒸食乃佳。亦可糟藏之。其鱗與他魚不同，石灰水浸過，曬乾層層起之，以作女人花鈿甚良。",
            "肉，"
        ],
        "氣味": [
            "甘，平，無毒"
        ],
        "氣味補充": [
            "詵曰：稍發疳痼。"
        ],
        "主治": [
            "補虛勞（孟詵）。蒸下油，以瓶盛埋土中，取塗湯火傷，甚效（寧源）。"
        ],
        "附方": []
    },
    {
        "名字": "嘉魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "宋《開寶》",
        "別稱": [
            "鮇魚（音味）"
        ],
        "釋名": [
            "拙魚（《綱目》）、丙穴魚。",
            "藏器曰：左思《蜀都賦》云：嘉魚出於丙穴。李善注云：魚以丙日出穴。或云：穴向丙耳，魚豈能擇日出入耶？按：《抱朴子》云：燕避戊己，鶴知夜半。魚豈不知丙日乎？",
            "時珍曰：嘉，美也。杜甫詩云：魚知丙穴由來美，是矣。河陽呼為鮇魚，言味美也。蜀人呼為拙魚，言性鈍也。丙穴之說不一。按：《文選》注云：丙穴在漢中沔縣北，有二所，常以三（八）月取之。丙，地名也。《水經》云：丙水出丙穴。穴口向丙，故名。嘉魚常以三月出穴，十月入穴。",
            "黃鶴云：蜀中丙穴甚多，不獨漢中也。嘉州、雅州、梁山、大邑、順政諸縣，皆有丙穴。嘉魚常以春末出遊，冬月入穴。"
        ],
        "集解": [
            "志曰：嘉魚，乃乳穴中小魚也。常食乳水，所以益人。",
            "時珍曰：按：任豫《益州記》云：嘉魚，蜀郡處處有之。狀似鯉，而鱗細如鱒，肉肥而美，大者五六斤。食乳泉，出丙穴。二三月隨水出穴，八九月逆水入穴。《夔州志》云：嘉魚，春社前出，秋社後歸。首有黑點，長身細鱗，肉白如玉。味頗咸，食鹽泉故也。范成大《虞衡志》云：嘉魚，狀如鰣而多脂，味極美，梧州人以為鮓餉遠。",
            "劉恂《嶺表錄異》云：蒼梧戎城縣江水口出嘉魚，似鱒而肥美，眾魚莫及。每炙食以芭蕉葉隔火，恐脂滴火滅也。又可為脡。",
            "肉，"
        ],
        "氣味": [
            "甘，溫，無毒"
        ],
        "氣味補充": [
            "",
            "詵曰：微有毒，而味多珍美。"
        ],
        "主治": [
            "食之，令人肥健悅澤（《開寶》）。煮食，治腎虛消渴，勞瘦虛損（藏器）。"
        ],
        "發明": [
            "志曰：此魚食乳水，功用同乳。能久食之，力強於乳，有似英雞。",
            "詵曰：常於崖石下孔中，食乳石沫，故補益也。"
        ]
    },
    {
        "名字": "鯧魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《拾遺》",
        "別稱": [
            "䱽魚（《錄異》）",
            "鯧鯸魚（《拾遺》）",
            "昌鼠（藏器）"
        ],
        "釋名": [
            "",
            "時珍曰：昌，美也，以味名。或云：魚遊於水，群魚隨之，食其涎沫，有類於娼，故名。閩人訛為䱽魚。廣人連骨煮食，呼為狗瞌睡魚。"
        ],
        "集解": [
            "藏器曰：鯧魚生南海。狀如鯽，身正圓，無硬骨，作炙食至美。",
            "時珍曰：閩、浙、廣南海中，四五月出之。《嶺表錄異》云：䱽魚形似鯿魚，而腔上突起，連背而圓，身肉甚厚，白如凝脂，只有一脊骨。治之以蔥、薑，缹之以粳米，其骨亦軟而可食。",
            "肉，"
        ],
        "氣味": [
            "甘，平，無毒",
            "有毒"
        ],
        "氣味補充": [
            "",
            "令人痢下（藏器）。"
        ],
        "主治": [
            "令人肥健，益氣力（藏器）。",
            "腹中子，"
        ],
        "附方": []
    },
    {
        "名字": "鯽魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《便民食療方》",
        "釋名": [
            "鮒魚（音附）。",
            "時珍按：陸佃《埤雅》云：鯽魚旅行，以相即也，故謂之鯽。以相附也，故謂之鮒。"
        ],
        "集解": [
            "保升曰：鯽，所在池澤有之。形似小鯉，色黑而體促，肚大而脊隆。大者至三四斤。",
            "時珍曰：鯽喜偎泥，不食雜物，故能補胃。冬月肉厚子多，其味尤美。酈道元《水經注》云：蘄州·廣濟·青林湖有鯽魚，大二尺，食之肥美，闢寒暑。東方朔《神異經》云：南方湖中多鯽魚，長數尺，食之宜暑而闢風寒。《呂氏春秋》云：魚之美者，有洞庭之鮒。觀此，則鯽為佳品，自古尚矣。",
            "肉，"
        ],
        "氣味": [
            "甘，溫，無毒"
        ],
        "氣味補充": [
            "鼎曰：和蒜食，少熱；同沙糖食，生疳蟲；同芥菜食，成腫疾；同豬肝、雞肉、雉肉、鹿肉、猴肉食，生癰疽；同麥門冬食，害人。"
        ],
        "主治": [
            "合五味煮食，主虛羸（藏器）。溫中下氣（大明）。止下痢腸痔（保升。夏月熱痢有益，冬月不宜）。合蓴作羹，主胃弱不下食，調中益五臟。合茭首作羹，主丹石發熱（孟詵）。生搗，塗惡核腫毒不散及瘑瘡。同小豆搗，塗丹毒。燒灰，和醬汁，塗諸瘡十年不瘥者。",
            "以豬脂煎灰服，治腸癰（蘇恭）。合小豆煮汁服，消水腫，炙油，塗婦人陰疳諸瘡，殺蟲止痛。釀白礬燒研飲服，治腸風血痢。釀硫黃煅研，釀五倍子煅研，酒服，並治下血。釀茗葉煨服，治消渴。釀胡蒜煨研飲服，治膈氣。釀綠礬煅研飲服，治反胃。釀鹽花燒研，摻齒疼。",
            "釀當歸燒研，揩牙烏髭止血。釀砒燒研，治急疳瘡。釀白鹽煨研，搽骨疽。釀附子炙焦，同油塗頭瘡白禿（時珍）。",
            "久痢赤白，腸澼痔疾，大人小兒丹毒風眩（藏器）。治腳風及上氣（思邈）。溫脾胃，去寒結氣（時珍）。",
            "鮓，",
            "瘑瘡。批片貼之，或同桃葉搗敷，殺其蟲（時珍）。",
            "小兒頭瘡口瘡，重舌目翳（蘇恭）。燒研飲服，療咳嗽（藏器）。燒研飲服，治下痢。酒服，治脫肛及女人陰脫，仍以油調搽之。醬汁和，塗小兒面上黃水瘡（時珍）。",
            "子（忌豬肝）",
            "調中，益肝氣（張鼎）。",
            "骨，",
            "䘌瘡。燒灰敷，數次即愈（張鼎）。",
            "膽，",
            "取汁，塗疳瘡、陰蝕瘡，殺蟲止痛。點喉中，治骨鯁竹刺不出（時珍）。",
            "耳聾。以竹筒蒸過，滴之（《聖惠》）。"
        ],
        "發明": [
            "震亨曰：諸魚屬火，獨鯽屬土，有調胃實腸之功。若多食，亦能動火。"
        ],
        "附方": [
            {
                "名稱": "鶻突羹",
                "方法": "治脾胃虛冷不下食。以鯽魚半斤切碎，用沸豉汁投之，入胡椒、蒔蘿、乾薑、橘皮等末，空心食之。（《心鏡》）"
            },
            {
                "名稱": "卒病水腫",
                "方法": "用鯽魚三尾，去腸留鱗，以商陸、赤小豆等分，填滿扎定，水三升，煮糜去魚，食豆飲汁。二日一作，不過三次，小便利，愈。（《肘後方》）"
            },
            {
                "名稱": "消渴飲水",
                "方法": "用鯽魚一枚，去腸留鱗，以茶葉填滿，紙包煨熟食之。不過數枚即愈。（吳氏《心統》）腸風下血：《百一方》：用活鯽一大尾，去腸留鱗。入五倍子末填滿，泥固煅存性，為末。酒服一錢（或飯丸），日三服。又用硫黃一兩，如上法煅服，亦效。酒積下血：酒煮鯽魚，常食最效。"
            },
            {
                "名稱": "血痢噤口",
                "方法": "方同上。"
            },
            {
                "名稱": "反胃吐食",
                "方法": "用大鯽魚一尾，去腸留鱗，入綠礬末令滿，泥固煅存性，研末。每米飲服一錢，日二。（《本事》）"
            },
            {
                "名稱": "膈氣吐食",
                "方法": "用大鯽魚去腸留鱗，切大蒜片填滿，紙包十重，泥封，曬半乾，炭火煨熟，取肉和平胃散末一兩杵，丸梧子大，密收。每服三十丸，米飲下。（《經驗》）"
            },
            {
                "名稱": "小腸疝氣",
                "方法": "每頓用鯽魚十個，同茴香煮食。久食自愈。（《生生編》）"
            },
            {
                "名稱": "妊娠感寒時行者",
                "方法": "用大鯽一頭燒灰，酒服方寸匕（無汗腹中緩痛者，以醋服），取汗。（《產乳》）"
            },
            {
                "名稱": "熱病目暗，因瘥後食五辛而致",
                "方法": "用鯽魚作臛食之。（《集驗方》）"
            },
            {
                "名稱": "目生弩肉",
                "方法": "鮮鯽魚，取肉一片，中央開竅，貼於眶上。日三五度。（《聖濟總錄》）"
            },
            {
                "名稱": "婦人血崩",
                "方法": "鯽魚一個（長五寸者）去腸，入血竭、乳香在內，綿包燒存性，研末。每服三錢，熱酒調下。（葉氏《摘玄方》）"
            },
            {
                "名稱": "小兒齁喘",
                "方法": "活鯽魚七個，以器盛，令兒自便尿養之。待紅，煨熟食，甚效。一女年十歲用此，永不發也。（《集簡方》）"
            },
            {
                "名稱": "小兒舌腫",
                "方法": "鮮鯽魚切片貼之，頻換。（《總微論》）"
            },
            {
                "名稱": "小兒丹毒",
                "方法": "從髀起，若熱流下，令陰頭赤腫出血。用鯽魚肉（切）五合，赤小豆末二合，搗勻，入水和，敷之。（《千金方》）"
            },
            {
                "名稱": "小兒禿瘡",
                "方法": "《千金》：用鯽魚燒灰，醬汁和塗。一用鯽魚去腸，入皂礬燒研搽。危氏：用大鯽去腸，入亂髮填滿，燒研，入雄黃末二錢。先以齏水洗拭，生油調搽。"
            },
            {
                "名稱": "小兒頭瘡",
                "方法": "晝開出膿，夜即復合。用鯽魚（長四寸）一枚，去腸，大附子一枚，去皮研末填入。炙焦研敷，搗蒜封之，效。（《聖惠方》）"
            },
            {
                "名稱": "走馬牙疳",
                "方法": "用鯽魚一個去腸，入砒一分，生地黃一兩，紙包燒存性，入枯白礬、麝香少許，為末摻之。"
            },
            {
                "名稱": "牙疳出血",
                "方法": "大鯽魚一尾，去腸留鱗，入當歸末，泥固燒存性，入煅過鹽和勻，日用。（《聖惠方》）"
            },
            {
                "名稱": "揩牙烏須",
                "方法": "方同上。"
            },
            {
                "名稱": "刮骨取牙",
                "方法": "用鯽魚一個去腸，入砒在內。露於陰地，待有霜刮下，瓶收。以針搜開牙根，點少許，咳嗽自落。又方：用硇砂入鯽魚肉，煨過瓶收，待有霜刮取，如上法用。"
            },
            {
                "名稱": "諸瘡腫毒",
                "方法": "鯽魚（一斤者）去腸，柏葉填滿，紙裹泥包煅存性，入輕粉二錢，為末。麻油調搽。（《普濟方》）"
            },
            {
                "名稱": "浸淫毒瘡",
                "方法": "凡卒得毒氣攻身，或腫痛，或赤癢，上下周匝，煩毒欲死，此浸淫毒瘡也。生鯽魚切片，和鹽搗貼，頻易之。（《聖惠方》）"
            },
            {
                "名稱": "骻上便毒",
                "方法": "鯽魚一枚，山藥五錢，同搗敷之，即消。（《醫林集要》）"
            },
            {
                "名稱": "骨疽膿出",
                "方法": "黑色鯽魚一個去腸，入白鹽令滿扎定，以水一盞，石器內煮至乾焦為末。豬油調搽，少痛勿怪。（危氏方）"
            },
            {
                "名稱": "手足瘭疽",
                "方法": "累累如赤豆，剝之汁出。大鯽魚長三四寸者，亂髮一雞子大，豬脂一升，同煎膏，塗之。（《千金方》）"
            },
            {
                "名稱": "臁脛生瘡",
                "方法": "用中鯽魚三尾洗淨，穿山甲二錢，以長皂莢一挺，劈開兩片夾住紮之。煨存性，研末。先以井水洗淨膿水，用白竹葉刺孔貼之，候水出盡，以麻油、輕粉調藥敷之，日一次。（《直指方》）"
            },
            {
                "名稱": "小兒撮口出白沫",
                "方法": "以艾灸口之上下四壯。鯽魚燒研，酒調少許灌之。仍掐手足。兒一歲半，則以魚網洗水灌之。（《小兒方》）"
            },
            {
                "名稱": "婦人陰瘡",
                "方法": "方見主治。"
            },
            {
                "名稱": "鱠",
                "方法": ""
            },
            {
                "名稱": "赤痢不止",
                "方法": "鯽魚鮓二臠（切），秫米一把，薤白一虎口（切）。合煮粥，食之。（《聖惠方》）"
            },
            {
                "名稱": "頭",
                "方法": ""
            },
            {
                "名稱": "小兒腦疳",
                "方法": "鼻癢，毛髮作穗，黃瘦。用鯽魚膽滴鼻中，三五日甚效。（《聖惠》）"
            },
            {
                "名稱": "消渴飲水",
                "方法": "用浮石、蛤蚧、蟬蛻等分，為末。以鯽魚膽七枚，調服三錢，神效。（《本事》）"
            },
            {
                "名稱": "滴耳治聾",
                "方法": "鯽魚膽一枚，烏驢脂少許，生麻油半兩，和勻。納入樓蔥管中，七日取滴耳中，日二次。（《聖惠方》）"
            },
            {
                "名稱": "腦",
                "方法": ""
            }
        ],
        "附錄": [
            "䲙魚，詵曰：一種䲙魚，與鯽頗同而味不同，功亦不及。云䲙是櫛化；鯽是稷米所化，故腹尚有米色。寬大者是鯽，背高腹狹小者是䲙也。",
            "時珍曰：孟氏言鯽、䲙皆櫛、稷化成者，殊為謬說。惟鼢鼠化䲙，䲙化鼢鼠，劉績《霏雪錄》中嘗書之，時珍亦嘗見之，此亦生生化化之理。鯽、䲙多子，不盡然爾。䲙魚即《爾雅》所謂鱖鯞，郭璞所謂妾魚、婢魚，崔豹所謂青衣魚，世俗所謂鰟魮鯽也。似鯽而小，且薄黑而揚赤。其行以三為率，一前二後，若婢妾然，故名。",
            "頌曰：黔中一種重唇石鯽魚，味美，亦鯽之類也。"
        ]
    },
    {
        "名字": "魴魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音房。《食療》",
        "釋名": [
            "鯿魚（音編）。",
            "時珍曰：魴，方也。鯿，扁也。其狀方，其身扁也。"
        ],
        "集解": [
            "時珍：魴魚處處有之，漢沔尤多。小頭縮項，穹脊闊腹，扁身細鱗，其色青白。腹內有肪，味最腴美。其性宜活水。故《詩》云：豈其食魚，必河之魴。俚語云：伊洛鯉魴，美如牛羊。又有一種火燒鯿，頭尾俱似魴，而脊骨更隆。上有赤鬣連尾，如蝙蝠之翼，黑質赤章，色如煙燻，故名。其大有至二、三十斤者。",
            "肉，"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "調胃氣，利五臟。和芥食之，能助肺氣，去胃風，消穀。作鱠食之，助脾氣，令人能食。作羹臛食，宜人，功與鯽同。患疳痢人勿食（孟詵）。"
        ]
    },
    {
        "名字": "鱸魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "宋《嘉祐》",
        "釋名": [
            "四鰓魚。",
            "時珍曰：黑色曰盧。此魚白質黑章，故名。淞人名四鰓魚。"
        ],
        "集解": [
            "時珍曰：鱸出吳中，淞江尤盛，四五月方出。長僅數寸，狀微似鱖而色白，有黑點，巨口細鱗，有四鰓。楊誠齋詩頗盡其狀，云：鱸出鱸鄉蘆葉前，垂虹亭下不論錢。買來玉尺如何短，鑄出銀梭直是圓。白質黑章三四點，細鱗巨口一雙鮮。春風已有真風味，想得秋風更迥然。《南郡記》云：吳人獻淞江鱸鱠於隋煬帝。帝曰：金齏玉鱠，東南佳味也。",
            "肉，"
        ],
        "氣味": [
            "甘，平，有小毒"
        ],
        "氣味補充": [
            "",
            "宗奭曰：雖有小毒，不甚發病。",
            "禹錫曰：多食，發痃癖瘡腫，不可同乳酪食。李鵬飛雲：肝不可食，剝人面皮。",
            "詵曰：中鱸魚毒者，蘆根汁解之。"
        ],
        "主治": [
            "補五臟，益筋骨，和腸胃，治水氣。多食宜人，作鮓尤良。曝乾甚香美（嘉祐）。益肝腎（宗奭）。安胎補中。作鱠尤佳（孟詵）。"
        ]
    },
    {
        "名字": "鱖魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "居衛切。《開寶》",
        "別稱": [
            "罽魚（音薊）",
            "石桂魚（《開寶》）",
            "水豚"
        ],
        "釋名": [
            "",
            "時珍曰：鱖，蹶也，其體不能屈曲如僵蹶也。罽，𦇧也，其紋斑如織𦇧也。",
            "大明曰：其味如豚，故名水豚，又名鱖豚。",
            "志曰：昔有仙人劉憑，常食石桂魚。桂、鱖同音，當即是此。"
        ],
        "集解": [
            "時珍曰：鱖生江湖中。扁形闊腹，大口細鱗。有黑斑，其斑紋尤鮮明者為雄，稍晦者為雌，皆有鬐鬣刺人。厚皮緊肉，肉中無細刺。有肚能嚼，亦啖小魚。夏月居石穴，冬月偎泥罧，魚之沉下者也。小者味佳，至三五斤者不美。李鵬飛《延壽書》云：鱖，鬐刺凡十二，以應十二月。誤鯁害人，惟橄欖核磨水可解，蓋魚畏橄欖故也。",
            "肉，"
        ],
        "氣味": [
            "甘，平，無毒",
            "苦，寒，無毒"
        ],
        "氣味補充": [
            "《日華》曰：微毒。",
            ""
        ],
        "主治": [
            "腹內惡血，去腹內小蟲，益氣力，令人肥健（《開寶》）。補虛勞，益脾胃（孟詵），治腸風瀉血（《日華》）。",
            "小兒軟癤，貼之良（時珍）。",
            "膽，",
            "骨鯁，不拘久近（時珍）。"
        ],
        "發明": [
            "時珍曰：按：張杲《醫說》云：越州邵氏女年十八，病勞瘵累年，偶食鱖魚羹遂愈。觀此，正與補勞、益胃、殺蟲之說相符，則仙人劉憑、隱士張志和之嗜此魚，非無謂也。",
            "尾，"
        ],
        "附方": [
            {
                "名稱": "骨鯁竹木刺入咽喉",
                "方法": "不拘大人小兒，日久或入臟腑，痛刺黃瘦甚者，服之皆出。臘月收鱖魚膽，懸北檐下令乾。每用一皂子許，煎酒溫呷。"
            },
            {
                "名稱": "得吐",
                "方法": "則鯁隨涎出。未吐再服，以吐為度。酒隨量飲，無不出者。蠡、鯇、鯽膽皆可。（《勝金方》）"
            }
        ],
        "附錄": [
            "鰧魚，時珍曰：按《山海經》云：合水多鰧魚。狀如鱖，居於逵，蒼紋赤尾。食之不癰，可以治瘻。郭注云：鰧，音滕。逵乃水中穴道交通者。愚按：鰧之形狀、居止、功用，俱與鱖同，亦鱖之類也。日華子謂鱖為水豚者，豈此鰧歟？"
        ]
    },
    {
        "名字": "鯊魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《綱目》",
        "別稱": [
            "鮀魚（《爾雅》）",
            "吹沙（郭璞）",
            "沙溝魚（俗名）",
            "沙鰮（音問）"
        ],
        "釋名": [
            "",
            "時珍曰：此非海中沙魚，乃南方溪澗中小魚也。居沙溝中，吹沙而遊，咂沙而食。鮀者，肉多形圓，陀陀然也。"
        ],
        "集解": [
            "時珍曰：鯊魚，大者長四五寸，其頭尾一般大。頭狀似鱒，體圓似鱔，厚肉重唇。細鱗，黃白色，有黑斑點文。背有鬐刺甚硬。其尾不歧。小時即有子。味頗美。俗呼為呵浪魚。",
            "肉，"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "暖中益氣（時珍）。"
        ]
    },
    {
        "名字": "杜父魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《拾遺》",
        "別稱": [
            "渡父魚（《綱目》）",
            "黃䱂魚（音幺）",
            "船碇魚（《綱目》）",
            "伏念魚（《臨海志》）"
        ],
        "釋名": [
            "",
            "時珍曰：杜父當作渡父。溪澗小魚，渡父所食也。見人則以喙插入泥中，如船碇也。"
        ],
        "集解": [
            "藏器曰：杜父魚生溪澗中。長二三寸，狀如吹沙而短。其尾歧，大頭闊口，其色黃黑有斑。脊背上有鬐刺，螫人。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "小兒差頹。用此魚擘開，口咬之，七下即消（藏器：差頹，陰核大小也）。"
        ]
    },
    {
        "名字": "石斑魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《綱目》",
        "別稱": [
            "石礬魚（《延壽書》）",
            "高魚"
        ],
        "釋名": [
            ""
        ],
        "集解": [
            "時珍曰：石斑生南方溪澗水石處。長數寸，白鱗黑斑。浮游水面，聞人聲則劃然深入。《臨海水土記》云：長者尺余，其斑如虎文，而性淫，春月與蛇醫交牝，故其子有毒。《南方異物志》云：高魚似鱒，有雌無雄，二、三月與蜥蜴合於水上，其胎毒人。《酉陽雜俎》云：石斑與蛇交。南方有土蜂，土人殺此魚標樹上，引鳥食之，蜂窠皆盡也。",
            "子及腸，"
        ],
        "氣味": [
            "有毒，令人吐瀉"
        ],
        "氣味補充": [
            "",
            "《醫說》云：用魚尾草研汁，服少許解之。"
        ]
    },
    {
        "名字": "石鮅魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《拾遺》",
        "集解": [
            "藏器曰：生南方溪澗中。長一寸，背黑腹下赤。南人以作鮓，云甚美。"
        ],
        "氣味": [
            "甘，平，有小毒"
        ],
        "氣味補充": [
            ""
        ],
        "主治": [
            "瘡疥癬（藏器）。"
        ]
    },
    {
        "名字": "黃鯝魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音固。《綱目》",
        "釋名": [
            "黃骨魚。",
            "時珍曰：魚腸肥曰鯝。此魚腸腹多脂，漁人煉取黃油燃燈，甚腥也。南人訛為黃姑，北人訛為黃骨魚。"
        ],
        "集解": [
            "時珍曰：生江湖中小魚也。狀似白魚，而頭尾不昂，扁身細鱗，白色。闊不逾寸，長不近尺。可作鮓菹，煎炙甚美。",
            "肉，"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "白煮汁飲，止胃寒泄瀉（時珍）。",
            "油，",
            "瘡癬有蟲，燃燈，昏人目（時珍）。"
        ]
    },
    {
        "名字": "鰷魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《綱目》",
        "別稱": [
            "白鰷（音條）",
            "䱗魚（音餐）",
            "鮂魚（音囚）"
        ],
        "釋名": [
            "",
            "時珍曰：鰷，條也。䱗，粲也。鮂，囚也。條，其狀也。粲，其色也。囚，其性也。"
        ],
        "集解": [
            "時珍曰：鰷，生江湖中小魚也。長僅數寸，形狹而扁，狀如柳葉，鱗細而整。潔白可愛，性好群遊。",
            "《荀子》曰：鰷，浮陽之魚也。最宜鮓菹。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "煮食，已憂暖胃，止冷瀉（時珍）。"
        ]
    },
    {
        "名字": "鱠殘魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《食鑑》",
        "別稱": [
            "王餘魚（《綱目》）",
            "銀魚"
        ],
        "釋名": [
            "",
            "時珍曰：按：《博物志》云：吳王闔閭江行，食魚鱠，棄其殘餘於水，化為此魚，故名。或又作越王及僧寶誌者，益出傅會，不足致辯。"
        ],
        "集解": [
            "時珍曰：鱠殘出蘇、淞、浙江。大者長四、五寸，身圓如箸，潔白如銀，無鱗。若已鱠之魚，但目有兩黑點爾。彼人尤重小者，曝乾以貨四方。清明前有子，食之甚美。清明後子出而瘦，但可作鮓臘耳。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "作羹食，寬中健胃（寧源）。"
        ],
        "附方": []
    },
    {
        "名字": "鱵魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音針。《綱目》",
        "別稱": [
            "薑公魚（俗名）",
            "，銅哾魚（音稅"
        ],
        "釋名": [
            "《臨海志》）。",
            "時珍曰：此魚喙有一針，故有諸名。俗云薑太公釣針，亦傅會也。"
        ],
        "集解": [
            "時珍曰：生江湖中。大小形狀，並同鱠殘，但喙尖有一細黑骨如針為異耳。《東山經》云：沢水北注於湖，中多箴魚，狀如鰷，其喙如針。即此。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "食之無疫（時珍）。"
        ]
    },
    {
        "名字": "鱊魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "音聿。《綱目》",
        "釋名": [
            "春魚（俗名）。作臘，名鵝毛脡。",
            "時珍曰：《爾雅》云：鱊鯞，小魚也。名義未詳。春，以時名也。脡，以干臘名也。"
        ],
        "集解": [
            "時珍曰：按：段公路《北戶錄》云：廣之恩州出鵝毛脡，用鹽藏之，其細如毛，其味絕美。郭義恭所謂武陽小魚大如針，一斤千頭，蜀人以為醬者也。又《一統志》云：廣東陽江縣出之，即鱊魚兒也。然今興國州諸處亦有之，彼人呼為春魚。云春月自巖穴中隨水流出，狀似初化魚苗。",
            "土人取收，曝乾為脡，以充苞苴。食以薑、醋，味同蝦米。或云即鱧魚苗也。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "和中益氣，令人喜悅（時珍）。"
        ]
    },
    {
        "名字": "金魚",
        "來源": {
            "本草綱目": {
                "部": "鳞",
                "卷": "四十四",
                "類": ""
            }
        },
        "出自": "《綱目》",
        "集解": [
            "時珍曰：金魚有鯉、鯽、鰍、䱗數種，鰍、䱗尤難得，獨金鯽耐久，前古罕知。惟《北戶錄》云：出邛婆塞江，腦中有金，蓋亦訛傳。《述異記》載：晉桓沖遊廬山，見湖中有赤鱗魚。即此也。自宋始有畜者，今則處處人家養玩矣。春末生子於草上，好自吞啖，亦易化生。",
            "初出黑色，久乃變紅。又或變白者，名銀魚。亦有紅、白、黑、斑相間無常者。其肉味短而韌。《物類相感志》云：金魚食橄欖渣、肥皂水即死。得白楊皮不生蝨。又有丹魚，不審即此類否？今附於下。",
            "肉，"
        ],
        "氣味": [
            "甘、咸，平，無毒"
        ],
        "氣味補充": [
            ""
        ],
        "主治": [
            "久痢（時珍）。"
        ],
        "附方": [
            {
                "名稱": "久痢噤口，病勢欲死",
                "方法": "用金絲鯉魚一尾，重一二斤者，如常治淨，用鹽、醬、蔥，必入胡椒末三、四錢，煮熟，置病人前嗅之，欲吃隨意。連湯食一飽，病即除根，屢治有效。（楊拱《醫方摘要》）"
            }
        ],
        "附錄": [
            "丹魚，按《抱朴子》云：丹水出京兆上洛縣西北塚嶺山，入於均水。中出丹魚。先夏至十日，夜伺之。魚浮水側，必有赤光上照，赫然若火。割血塗足，可以履冰。"
        ]
    }
]