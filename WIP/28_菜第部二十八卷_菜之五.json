[
    {
        "名字": "龍鬚菜",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《綱目》",
        "集解": [
            "時珍曰：龍鬚菜生東南海邊石上。叢生無枝，葉狀如柳，根鬚長者尺余，白色。以醋浸食之，和肉蒸食亦佳。《博物志》一種石發似指此物，與石衣之石發同名也。"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "癭結熱氣，利小便（時珍）。"
        ]
    },
    {
        "名字": "睡菜",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《綱目》",
        "別稱": [
            "瞑菜（瞑音眠）綽菜",
            "醉草",
            "懶婦箴（《記事珠》"
        ],
        "釋名": [
            "未詳）。"
        ],
        "集解": [
            "時珍曰：按：稽含《南方草木狀》云：綽菜夏生池沼間。",
            "葉類慈菇，根如藕條。南海人食之，令人思睡，呼為瞑菜。段公路《北戶錄》云：睡菜五、六月生田塘中。土人採根為鹽菹，食之好睡。郭憲《洞冥記》有卻睡草，食之令人不睡，與此相反也。珍按：苦菜、龍葵皆能使人不睡。卻睡之草，其此類乎？"
        ],
        "氣味": [
            "甘、微苦，寒，無毒"
        ],
        "氣味補充": [
            ""
        ],
        "主治": [
            "心膈邪熱不得眠（時珍）。"
        ]
    },
    {
        "名字": "菜之五",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "芝栭類一十五種"
    },
    {
        "名字": "芝",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《本經》上品",
        "校正": [
            "併入《本經》青、赤、黃、白、黑、紫六芝。"
        ],
        "釋名": [
            "苬（音囚）。",
            "時珍曰：芝本作之，篆文象草生地上之形。後人借之字為語辭，遂加草以別之也。《爾雅》云：苬，芝也。注云：一歲三華瑞草。或曰生於剛處曰菌，生於柔處曰芝。昔四皓採芝，群仙服食，則芝亦菌屬可食者，故移入菜部。"
        ],
        "集解": [
            "《別錄》曰：青芝生泰山，赤芝生霍山，黃芝生嵩山，白芝生華山，黑芝生常山，紫芝生高夏山谷。六芝皆六月、八月採。",
            "弘景曰：南嶽本是衡山，漢武帝始以小霍山代之，此赤芝當生衡山也。郡縣無高夏名，恐是山名也。此六芝皆仙草之類，俗所稀見，族類甚多，形色瓌異，並載《芝草圖》中。今俗所用紫芝，乃是朽木株上所生，狀如木𣚊，名為紫芝，止療痔，不宜合諸補丸藥也。凡得芝草，便正爾食之，無餘節度，故皆不云服法也。",
            "恭曰：《五芝經》云：皆以五色生於五嶽。諸方所獻，白芝未必華山，黑芝又非常岳。且多黃、白，稀有黑、青者。然紫芝最多，非五芝類。但芝自難得，縱獲一、二，豈得終久服耶？",
            "禹錫曰：王充《論衡》云：芝生於土。土氣和，故芝草生。《瑞命記》云：王者仁慈，則芝草生。是也。",
            "時珍曰：芝類甚多，亦有花實者。《本草》惟以六芝標名，然其種屬不可不識。",
            "《神農經》云：山川雲雨、四時五行、陰陽晝夜之精，以生五色神芝，為聖王休祥。《瑞應圖》云：芝草常以六月生，春青夏紫，秋白冬黑。葛洪《抱朴子》云：芝有石芝、木芝、草芝、肉芝、菌芝，凡數百種也。石芝石象，生於海隅石山島嶼之涯。肉芝狀如肉，附於大石，頭尾具有，乃生物也。",
            "赤者如珊瑚，白者如截肪，黑者如澤漆，青者如翠羽，黃者如紫金，皆光明洞徹如堅冰也。大者十餘斤，小者三、四斤。凡求芝草，入名山，必以三月、九月，乃山開出神藥之月。必以天輔時，出三奇吉門，到山須六陰之日，明堂之時。帶靈寶符，牽白犬，抱白雞，包白鹽一斗，及開山符檄，著大石上。",
            "執吳唐草一把入山，山神喜，必得見芝。須禹步往採。以王相專和、支幹相生之日，刻以骨刀，陰乾為末服，乃有功效。若人不至精久齋，行穢德薄，又不曉入山之術，雖得其圖，鬼神不以與，人終不可得見也。曰菌芝，生深山之中，大木之下，泉水之側。其狀或如宮室，如龍虎，如車馬，如飛鳥，五色無常。",
            "凡百二十種，自有圖也。曰木威喜芝，乃松脂淪地，千年化為茯苓，萬歲其上生小木，狀似蓮花，夜視有光，持之甚滑，燒之不焦，帶之闢兵，服之神仙。曰飛節芝，三千歲老松上，皮中有脂，狀如龍形，服之長生。曰木渠芝，寄生大木上，狀如蓮花，九莖一叢，味甘而辛。",
            "曰黃柏芝，生於千歲黃柏根下，有細根如縷，服之地仙。曰建木芝，生於都廣，其皮如纓蛇，其實如鸞鳥。曰參成芝，赤色有光，扣其枝葉，如金石之音。曰樊桃芝，其木如升龍，其花葉如丹蘿，其實如翠鳥，並可服食。曰千歲芝，生枯木下，根如坐人，刻之有血，血塗二足，可行水隱形，又可治病。",
            "以上皆木芝也。曰獨搖芝，無風自動，其莖大如手指，葉似莧，根有大魁如斗，周繞有細子十二枚繞之，相去丈許，生高山深谷，服之神仙。曰牛角芝，生虎壽山及吳陵上，狀似蔥而特出如牛角，長三、四尺，青色。曰龍仙芝，似升龍相負之形。曰紫珠芝，莖黃葉赤，實如李而紫色。",
            "曰白符芝，似梅，大雪而花，季冬而實。曰朱草芝九曲三葉，葉有實也，其莖如針。曰五德芝，狀似樓殿，五色各具，方莖紫氣。以上皆草芝也，有百二十種，人得服之神仙。曰玉脂芝，生於有玉之山，狀似鳥獸，色無常彩，多似山水蒼玉，亦如鮮明水晶。曰七明九光芝，生於臨水石崖之間，狀如盤碗，有莖蒂連綴之，此芝有七孔者名七明，九孔者名九光，，夜見其光，食至七枚，七孔洞徹，一名螢火芝。曰石蜜芝，生少室石戶中石上，終難得。",
            "曰石桂芝，生石穴中，似桂樹，乃石也，光明味辛。曰石腦芝、石中黃，皆石芝類也。千歲燕、千歲蝙蝠、千歲龜、萬歲蟾蜍、山中見小人，皆肉芝類也，凡百二十種。又按：《採芝圖》云：鳳凰芝，生名山金玉間，服食一年，與鳳凰俱也。曰燕胎芝，形如葵，紫色，有燕象。",
            "曰黑雲芝，生山谷之陰，黑蓋赤理黑莖，味鹹苦。又有五色龍芝、五方芝、天芝、地芝、人芝、山芝、土芝、石芝、金芝、水芝、火芝、雷芝、甘露芝、青雲芝、雲氣芝、白虎芝、車馬芝、太一芝等，名狀不一。張華《博物志》云：名山生神芝不死之草。上芝為車馬，中芝人形，下芝六畜形。",
            "又按：段成式《酉陽雜俎》云：屋柱無故生芝者，白主喪，赤主血，黑主賊，黃主喜；形如人面者亡財，如牛馬者遠役，如龜蛇者蠶耗。時珍嘗疑：芝乃腐朽餘氣所生，正如人生瘤贅，而古今皆以為瑞草，又云服食可仙，誠為迂謬。近讀成式之言，始知先得我所欲言，其揆一也。",
            "又方士以木積濕處，用藥敷之，即生五色芝。嘉靖中王金嘗生以獻世宗。此昔人所未言者，不可不知。"
        ],
        "附方": []
    },
    {
        "名字": "青芝一名龍芝",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《本經》",
        "氣味": [
            "酸，平，無毒"
        ],
        "氣味補充": [
            "",
            "時珍曰：五色之芝，配以五行之味，蓋亦據理而已，未必其味便隨五色也。即如五畜以羊屬火，五果以杏配心，皆云味苦之義。",
            "之才曰：青、赤、黃、白、黑、紫六芝，並以薯蕷為之使，得發良，得麻子仁、白瓜子、牡桂甚益人，惡常山，畏扁青、茵陳蒿。"
        ],
        "主治": [
            "明目，補肝氣，安精魂，仁恕。久食，輕身不老，延年神仙。"
        ]
    },
    {
        "名字": "赤芝一名丹芝",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《本經》",
        "氣味": [
            "苦，平，無毒"
        ],
        "氣味補充": [
            ""
        ],
        "主治": [
            "胸中結，益心氣，補中，增智慧，不忘。久食，輕身不老，延年神仙（《本經》）。"
        ]
    },
    {
        "名字": "黃芝一名金芝",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《本經》",
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "心腹五邪，益脾氣，安神，忠信和樂。",
            "久食，輕身不老，延年神仙（《本經》）。"
        ]
    },
    {
        "名字": "白芝一名玉芝、素芝",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《本經》",
        "氣味": [
            "辛，平，無毒"
        ],
        "氣味補充": [
            ""
        ],
        "主治": [
            "咳逆上氣，益肺氣，通利口鼻，強志意，勇悍，安魄。久食，輕身不老，延年神仙（《本經》）。"
        ]
    },
    {
        "名字": "黑芝一名玄芝",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《本經》",
        "氣味": [
            "咸，平，無毒"
        ],
        "氣味補充": [
            ""
        ],
        "主治": [
            "癃，利水道，益腎氣，通九竅，聰察。久服，輕身不老，延年神仙（《本經》）。"
        ]
    },
    {
        "名字": "紫芝一名木芝",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《聖濟總錄》",
        "氣味": [
            "甘，溫，無毒"
        ],
        "氣味補充": [
            "",
            "甄權曰：平。"
        ],
        "主治": [
            "耳聾，利關節，保神，益精氣，堅筋骨，好顏色。久服，輕身不老延年（《本經》）。療虛勞，治痔（時珍）。"
        ],
        "附方": [
            "紫芝丸：治虛勞短氣，胸脅苦傷，手足逆冷，或時煩躁口乾，目視䀮䀮，腹內時痛，不思飲食，此藥安神保精也：紫芝一兩半，山芋（焙）、天雄（炮去皮）、柏子仁（炒）、巴戟天（去心）、白茯苓（去皮）、枳實（去瓤麩炒）各三錢五分，生地黃（焙）、麥門冬（去心焙）、五味子（炒）、半夏（制炒）、附子（炒去皮）、牡丹皮、人參各七錢五分，遠志（去心）、蓼實各二錢五分，瓜子仁（炒）、澤瀉各五錢，為末，煉蜜丸梧子大。每服十五丸，漸至三十丸，溫酒下，日三服。"
        ]
    },
    {
        "名字": "木耳",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《本經》中品",
        "校正": [
            "自桑根白皮條分出。"
        ],
        "別稱": [
            "木𣚊（而",
            "軟二音）",
            "桑𣚊（《唐本》）",
            "桑蛾（《宋本》）",
            "桑雞（《綱目》）",
            "桑黃（《藥性》）",
            "桑臣（《藥性》）",
            "桑上寄生",
            "槐𣚊（《唐本》）",
            "槐菌（《唐本》）",
            "槐雞（《蜀本》）",
            "赤雞（《綱目》）",
            "槐蛾"
        ],
        "釋名": [
            "木菌（窘、卷二音）。木㙡（音縱）。",
            "樹雞（韓文）、木蛾。",
            "時珍曰：木耳生於朽木之上，無枝葉，乃濕熱餘氣所生。曰耳曰蛾，象形也。曰𣚊，以軟濕者佳也。曰雞曰㙡，因味似也。南楚人謂雞為㙡。曰菌，猶蜠也，亦象形也。蜠乃貝子之名。",
            "或曰：地生為菌，木生為蛾。北人曰蛾，南人曰蕈。",
            "",
            "弘景曰：斷谷方：桑𣚊又呼為桑上寄生。名同物異也。",
            "時珍曰：桑𣚊以下皆軟耳之名，桑黃以下皆硬菰之名，其功性則一也。",
            "",
            "恭曰：此槐樹上菌也。當取堅如桑耳者。",
            "權曰：煮漿粥安槐木上，草覆之，即生蕈耳。",
            "柘黃。"
        ],
        "集解": [
            "《別錄》曰：五木耳生犍為山谷。六月多雨時採，即曝乾。",
            "弘景曰：此云五木耳，而不顯言是何木。惟老桑樹生桑耳，有青、黃、赤、白者。軟濕者人採以作菹，無復藥用。",
            "恭曰：桑、槐、楮、榆、柳，此為五木耳。軟者並堪啖。楮耳人常食，槐耳療痔。煮漿粥安諸木上，以草覆之，即生蕈爾。",
            "時珍曰：木耳各木皆生，其良毒亦必隨木性，不可不審。然今貨者，亦多雜木，惟桑、柳、楮、榆之耳為多雲。"
        ],
        "氣味": [
            "甘，平，有小毒",
            "甘，平，有毒",
            "苦、辛，平，無毒",
            "平，無毒"
        ],
        "氣味補充": [
            "",
            "權曰：蕈耳，古槐、桑樹上者良，柘木者次之。其餘樹上，多動風氣，發痼疾，令人肋下急，損經絡背膊，悶人。",
            "藏器曰：木耳，惡蛇、蟲從下過者，有毒。楓木上生者，令人笑不止。採歸色變者有毒，夜視有光者、欲爛不生蟲者並有毒，並生搗冬瓜蔓汁解之。",
            "時珍曰：按：張仲景云：木耳赤色及仰生者，並不可食。",
            "",
            "詵曰：寒，無毒。",
            "大明曰：溫，微毒。",
            "權曰：桑、槐耳：甘、辛，平，無毒。",
            "",
            ""
        ],
        "主治": [
            "益氣不飢，輕身強志（《本經》）。斷谷治痔（時珍）。",
            "黑者，主女人漏下赤白汁，血病症瘕積聚，陰痛，陰陽寒熱，無子（《本經》）。",
            "療月水不調。其黃熟陳白者，止久泄，益氣不飢。其金色者，治癖飲積聚，腹痛金瘡（《別錄》）。治女子崩中帶下，月閉血凝，產後血凝，男子痃癖（甄權）。止血衄，腸風瀉血，婦人心腹痛（大明）。利五臟，宣腸胃氣，排毒氣。壓丹石人發熱，和蔥、豉作羹食（孟詵）。",
            "五痔脫肛，下血心痛，婦人陰中瘡痛（蘇恭）。治風破血，益力（甄權）。",
            "令人不飢（時珍）。",
            "補胃理氣（時珍）。",
            "肺癰咳唾膿血腥臭，不問膿成未成。用一兩研末，同百齒霜二錢，糊丸梧子大。米飲下三十丸，效甚捷（時珍）。",
            "楊櫨耳",
            "藏器曰：出南山。",
            "老血結塊，破血止血，煮服之（藏器）。"
        ],
        "發明": [
            "穎曰：一人患痔，諸藥不效，用木耳煮羹食之而愈，極驗。",
            "時珍曰：按：《生生編》云：柳蛾補胃，木耳衰精。言老柳之蛾能補胃理氣。木耳乃朽木所生，得一陰之氣，故有衰精冷腎之害也。"
        ],
        "附方": [
            {
                "名稱": "眼流冷淚",
                "方法": "木耳一兩（燒存性），木賊一兩，為末。每服二錢，以清米泔煎服。（《惠濟方》）。"
            },
            {
                "名稱": "血註腳瘡",
                "方法": "桑耳、楮耳、牛屎菰各五錢，胎髮灰（男用女，女用男）三錢，研末，油和塗之，或干塗之。（《奇效良方》）。"
            },
            {
                "名稱": "崩中漏下",
                "方法": "木耳半斤，炒見煙，為末，每服二錢一分，頭髮灰三分，共二錢四分，以應二十四氣。好酒調服，出汗。（孫氏《集效方》）"
            },
            {
                "名稱": "新久泄痢",
                "方法": "干木耳一兩（炒），鹿角膠二錢半（炒），為末。每服三錢，溫酒調下，日二。（《御藥院方》）。"
            },
            {
                "名稱": "血痢下血",
                "方法": "木耳（炒研）五錢，酒服即可。亦用井花水服。或以水煮鹽、醋食之，以汁送下。（《普濟方》）。"
            },
            {
                "名稱": "一切牙痛",
                "方法": "木耳、荊芥等分，煎湯頻漱。（《普濟方》）"
            },
            {
                "名稱": "少小鼻衄，小勞輒出",
                "方法": "桑耳熬焦搗末，每發時，以杏仁大塞鼻中，數度即可斷。（《肘後方》）。"
            },
            {
                "名稱": "五痔下血",
                "方法": "桑耳作羹，空心飽食，三日一作。待孔卒痛如鳥啄狀，取大、小豆各一升合搗，作兩囊蒸之，及熱，更互坐之，即瘥。（《外臺》）。"
            },
            {
                "名稱": "脫肛瀉血不止",
                "方法": "用桑黃一兩，熟附子一兩，為末，煉蜜丸梧子大，每米飲下二十丸。（《聖惠》）。"
            },
            {
                "名稱": "血淋疼痛",
                "方法": "桑黃、槲白皮各二錢，水煎服，日一次。（《聖惠方》）。"
            },
            {
                "名稱": "月水不斷，肉色黃瘦，血竭暫止，數日復發，小勞輒劇，久疾失治者，皆可服之",
                "方法": "桑黃焙研，每服二錢，食前熱酒下，日二服。（《普濟方》）。"
            },
            {
                "名稱": "崩中漏下",
                "方法": "桑耳炒黑為末，酒服方寸匕，日三服取效。（《千金方》）。"
            },
            {
                "名稱": "赤白帶下",
                "方法": "桑耳切碎，酒煎服。（蘇頌《圖經》）。"
            },
            {
                "名稱": "遺尿且澀",
                "方法": "桑耳為末，每酒下方寸匕，日三服。（《聖濟總錄》）。"
            },
            {
                "名稱": "留飲宿食",
                "方法": "桑耳二兩，巴豆一兩（去皮），五升米下蒸過，和棗膏搗丸麻子大。每服一、二丸，取利止。（《範汪方》）。"
            },
            {
                "名稱": "心下急痛",
                "方法": "桑耳燒存性，熱酒服二錢。（《集簡方》）。"
            },
            {
                "名稱": "瘰癧潰爛",
                "方法": "桑黃菰五錢，水紅豆一兩，百草霜三錢，青苔二錢，片腦一分，為末，雞子白調敷，以車前、艾葉、桑皮煎湯洗之。（《纂要奇方》）。"
            },
            {
                "名稱": "咽喉痹痛",
                "方法": "五月五日，收桑上木耳，白如魚鱗者，臨時搗碎，綿包彈子大，蜜湯浸，含之立效。（《便民方》）。"
            },
            {
                "名稱": "面上黑斑",
                "方法": "桑耳焙研，每食後熱湯服一錢，一月愈。（《摘玄方》）。"
            },
            {
                "名稱": "足趾肉刺",
                "方法": "先以湯浸，刮去一層，用黑木耳貼之，自消爛不痛。（《近效方》）。"
            },
            {
                "名稱": "腸痔下血",
                "方法": "槐樹上木耳，為末。飲服方寸匕，日三服。（《肘後方》）。"
            },
            {
                "名稱": "崩中下血，不問年月遠近",
                "方法": "用槐耳燒存性，為末。每服方寸匕，溫酒下。（《產寶》方）。"
            },
            {
                "名稱": "產後血疼，欲死者",
                "方法": "槐雞半兩為末，酒濃煎飲服，立愈。（《婦人良方》）。"
            },
            {
                "名稱": "蛔蟲心痛",
                "方法": "槐木耳燒存性，為末，水服棗許。若不止，飲熱水一升，蛔蟲立出。（張文仲《備急方》）。"
            },
            {
                "名稱": "月水不斷，勞損黃瘦，暫止復發，小勞輒劇者",
                "方法": "槐蛾（炒黃）、赤石脂各一兩，為末，食前熱酒服二錢。桑黃亦可。（《聖惠方》）。"
            },
            {
                "名稱": "臟毒下血",
                "方法": "槐耳（燒）二兩，乾漆（燒）一兩，為末。每服一錢，溫酒下。（《聖濟總錄》）"
            },
            {
                "名稱": "八月採之",
                "方法": ""
            },
            {
                "名稱": "服食方《淮南萬畢術》云",
                "方法": "八月榆𣚊，以美酒漬曝，同青粱米、紫莧實蒸熟為末。每服三指撮，酒下，令人辟穀不飢。"
            },
            {
                "名稱": "反胃吐痰",
                "方法": "柳樹蕈五、七個，煎湯服即愈。（《活人心統》）"
            }
        ]
    },
    {
        "名字": "杉菌",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "宋《圖經》",
        "集解": [
            "頌曰：杉菌出宜州。生積年杉木上，狀若菌。採無時。"
        ],
        "氣味": [
            "甘、辛，微溫，無毒"
        ],
        "氣味補充": [
            ""
        ],
        "主治": [
            "心脾氣疼，及暴心痛（蘇頌）。"
        ]
    },
    {
        "名字": "皂莢蕈",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《綱目》",
        "集解": [
            "時珍曰：生皂莢樹上木耳也。不可食。採得焙乾備用。"
        ],
        "氣味": [
            "辛，有毒"
        ],
        "氣味補充": [
            ""
        ],
        "主治": [
            "積垢作痛，泡湯飲之，微泄效。未已再服。又治腫毒初起，磨醋塗之，良（時珍）。"
        ],
        "附方": [
            "腸風瀉血：皂角樹上蕈，瓦焙為末。每服一錢，溫酒下。（許學士《本事方》）"
        ]
    },
    {
        "名字": "香蕈",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《日用》",
        "釋名": [
            "時珍曰：蕈從覃。覃，延也。蕈味雋永，有覃延之意。"
        ],
        "集解": [
            "瑞曰：蕈生桐、柳、枳椇木上。紫色者名香蕈，白色者名肉蕈，皆因濕氣熏蒸而成。生山僻處者，有毒殺人。",
            "穎曰：香蕈生深山爛楓木上。小於菌而薄，黃黑色，味甚香美，最為佳品。",
            "時珍曰：蕈品不一。宋人陳仁玉著《菌譜》甚詳。今錄其略於此云：芝、菌，皆氣茁也。自商山茹芝，而五臺天花，亦甲群匯。仙居介乎天台、括蒼之間，叢山入天，仙靈所宮，爰產異菌。林居岩棲者，左右芼之，乃藜莧之至腴。近或以羞王公、登玉食矣。",
            "一曰合蕈，又名臺蕈，生臺之韋羌山。寒極雪收，春氣欲動，土松芽活，此菌候也。其質外褐色，肌理玉潔，芳香韻味，一發釜鬲，聞於百步。山人曝乾以售，香味減於生者。他山雖產，其柄高而香劣，不及矣。二曰稠膏蕈，生孟溪諸山。秋中雨零露浸，釀山膏木腴，發為菌花。",
            "生絕頂樹杪，初如蕊珠，圓瑩類輕酥滴乳，淺黃白色，味尤甘。已乃張傘大若掌，味頓渝矣。春時亦生而膏液少。食之之法，下鼎似沸，漉起參和眾味，而特全於酒。切勿攪動，則涎腥不可食矣。亦可蒸熟致遠。三曰松蕈，生松陰，採無時。凡物松出，無不可愛者。四曰麥蕈，生溪邊沙壤中。",
            "味殊美，絕類蘑菰。五曰玉蕈，初寒時生，潔皙可愛。作羹微韌。俗名寒蒲蕈。六曰黃蕈，叢生山中。黃色，俗名黃纘蕈，又名黃㹠。七曰紫蕈，赭紫色，產山中，為下品。八曰四季蕈，生林木中，味甘而肌理粗峭。九曰鵝膏蕈，生高山中，狀類鵝子，久而傘開。味殊甘滑，不減稠膏。",
            "然與杜蕈相亂，不可不慎。杜蕈，土菌也。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "益氣不飢，治風破血（吳瑞）。松蕈：治溲濁不禁，食之有效（《菌譜》）。"
        ],
        "附方": []
    },
    {
        "名字": "葛花菜",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《綱目》",
        "釋名": [
            "葛乳。",
            "時珍曰：諸名山皆有之，惟太和山採取，云乃葛之精華也。秋霜浮空，如芝、菌湧生地上，其色赤脆，蓋蕈類也。"
        ],
        "氣味": [
            "苦、甘，無毒"
        ],
        "氣味補充": [
            ""
        ],
        "主治": [
            "醒神，治酒積（時珍。《太和山志》）。"
        ]
    },
    {
        "名字": "天花蕈",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《日用》",
        "釋名": [
            "天花菜。"
        ],
        "集解": [
            "瑞曰：天花菜出山西五臺山。形如松花而大，香氣如蕈，白色，食之甚美。",
            "時珍曰：五臺多蛇蕈，感其氣而生，故味美而無益，其價頗珍。段成式《酉陽雜俎》云：代北有樹雞，如杯棬，俗呼胡孫眼。其此類歟？"
        ],
        "氣味": [
            "甘，平，無毒"
        ],
        "氣味補充": [
            "",
            "時珍曰：按：《正要》云：有毒。"
        ],
        "主治": [
            "益氣，殺蟲（吳瑞）。"
        ]
    },
    {
        "名字": "蘑菰蕈",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《綱目》",
        "釋名": [
            "肉蕈。"
        ],
        "集解": [
            "時珍曰：蘑菰出山東、淮北諸處。埋桑、楮諸木於土中，澆以米泔，待菰生採之。長二、三寸，本小末大，白色柔軟，其中空虛，狀如未開玉簪花。俗名雞腿蘑菰，謂其味如雞也。一種狀如羊肚，有蜂窠眼者，名羊肚菜。"
        ],
        "氣味": [
            "甘，寒，無毒"
        ],
        "氣味補充": [
            "",
            "《正要》曰：有毒。動氣發病，不可多食。"
        ],
        "主治": [
            "益腸胃，化痰理氣（時珍。出《生生編》）。"
        ]
    },
    {
        "名字": "雞㙡",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《綱目》",
        "釋名": [
            "雞菌。",
            "時珍曰：南人謂為雞㙡，皆言其味似之也。"
        ],
        "集解": [
            "時珍曰：雞㙡出雲南，生沙地間丁蕈也。高腳傘頭。土人採烘寄遠，以充方物。點茶、烹肉皆宜。氣味皆似香蕈，而不及其風韻也。又廣西橫州出雷菌，遇雷過即生，須疾採之，稍遲則腐或老，故名。作羹甚美，亦如雞㙡之屬。",
            "此數種其價並珍。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "益胃清神，治痔（時珍）。"
        ]
    },
    {
        "名字": "舵菜",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《綱目》",
        "集解": [
            "時珍曰：此即海舶舵上所生菌也。亦不多得。"
        ],
        "氣味": [
            "咸、甘，寒，無毒"
        ],
        "氣味補充": [
            ""
        ],
        "主治": [
            "癭結氣，痰飲（時珍）。"
        ]
    },
    {
        "名字": "土菌",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《拾遺》",
        "校正": [
            "自草部移入此。"
        ],
        "別稱": [
            "杜蕈（《菌譜》）",
            "地蕈（《拾遺》）",
            "菰子（《食物》）",
            "地雞（《爾雅》）",
            "獐頭"
        ],
        "釋名": [
            "",
            "藏器曰：地生者為菌，木生者為𣚊。江東人呼為蕈。《爾雅》云：中馗，菌也。孫炎注云：地蕈子也。或云地雞，亦云獐頭。",
            "郭璞注云：地蕈似釘蓋，江東名為土菌，可啖。凡菌從地中出者，皆主瘡疥，牛糞上黑菌尤佳。若燒灰地上經秋雨，生菌重臺者，名仙人帽，大主血病。",
            "時珍曰：中馗神名，又槌名也。此菌釘上若傘，其狀如槌及中馗之帽，故以名之。"
        ],
        "氣味": [
            "甘，寒，有毒"
        ],
        "氣味補充": [
            "",
            "詵曰：菌子有數般，槐樹上者良。野田中者有毒殺人，又多發冷氣，令人腹中微微痛，發五臟風，擁經脈，動痔病，令人昏昏多睡，背膊四肢無力。",
            "藏器曰：菌，冬春無毒，夏秋有毒，有蛇、蟲從下過也。夜中有光者，欲爛無蟲者，煮之不熟者，煮訖照人無影者，上有毛下無紋者，仰卷赤色者，並有毒殺人。中其毒者，地漿及糞汁解之。",
            "穎曰：凡煮菌，投以薑屑、飯粒，若色黑者殺人，否則無毒。",
            "時珍曰：按：《菌譜》云：杜蕈生土中，與山中鵝膏蕈相亂。俗言毒蠚之氣所成，食之殺人。甚美有惡，食肉不食馬肝，未為不知味也。凡中其毒者，必笑不止。解之以苦茗、白礬，酌新水並咽之，無不立愈。又按：楊士瀛《直指方》云：廣南人殺毒蛇，覆之以草，以水灑之，數日菌生。",
            "採干為末，入酒毒人。遇再飲酒，毒發立死。又陳氏《拾遺》云：南夷以胡蔓草毒人至死，懸屍於樹，汁滴地上，生菌子收之，名菌藥，毒人至烈。此皆不可不知，故並記之。馬勃亦菌類，見草部。"
        ],
        "主治": [
            "燒灰，敷瘡疥（藏器）。"
        ],
        "附方": [
            {
                "名稱": "疔腫",
                "方法": "黑牯牛撒糞石上，待生菌子，焙乾，豨薟草等分為末。以竹筒去兩頭，緊縛，合住疔上。用水和末一錢，入筒內。"
            },
            {
                "名稱": "少頃沸起",
                "方法": "則根拔出。未出，再作二、三次。（《醫學正傳》）。"
            }
        ],
        "附錄": [
            "鬼蓋，《別錄》有名未用曰：味甘，平，無毒。主小兒寒熱癇。叢生垣牆下，赤色，旦生暮死。一名地蓋。",
            "弘景曰：一名朝生，即今鬼傘也。",
            "藏器曰：一名鬼屋。生陰濕處，如菌，其蓋黑而莖赤。和醋，敷腫毒、惡瘡、馬脊腫。",
            "杜正倫曰：鬼傘有小毒。夏日得雨，聚生糞堆，見日即消黑。",
            "時珍曰：此亦土菌之類，朝生夕死者。燒灰治疔腫，以針刺破四邊，納灰入內，經宿出根。"
        ]
    },
    {
        "名字": "地芩",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        }
    },
    {
        "名字": "竹蓐",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《食療》",
        "校正": [
            "併入《拾遺》竹肉。"
        ],
        "別稱": [
            "竹肉（《拾遺》）",
            "竹菰（《綱目》）",
            "竹蕈"
        ],
        "釋名": [
            "",
            "時珍曰：草更生曰蓐，得溽濕之氣而成也。陳藏器《本草》作竹肉，因其味也。"
        ],
        "集解": [
            "詵曰：慈竹林夏月逢雨，滴汁著地生蓐。似鹿角，白色，可食。",
            "藏器曰：竹肉生苦竹枝上。如雞子，似肉臠，有大毒。以灰汁煮三度煉訖，然後依常菜茹食之。煉不熟者，戟人喉出血，手爪盡脫。應別有功，人未盡識之。",
            "時珍曰：此即竹菰也。生朽竹根節上。狀如木耳，紅色。段成式《酉陽雜俎》云：江淮有竹肉，大如彈丸，味如白樹雞。即此物也。惟苦竹生者有毒耳。"
        ],
        "氣味": [
            "甘、咸，寒，無毒"
        ],
        "氣味補充": [
            "",
            "藏器曰：苦竹肉：有大毒。"
        ],
        "主治": [
            "一切赤白痢，和薑、醬食之（孟詵）。苦竹肉：灰汁煉過食，殺三蟲毒邪氣，破老血（藏器）。"
        ]
    },
    {
        "名字": "雚菌",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "音桓郡。《本經》下品",
        "校正": [
            "自草部移入此。"
        ],
        "釋名": [
            "雚蘆（《本經》）。",
            "時珍曰：雚當作萑，乃蘆葦之屬，此菌生於其下，故名也。若雚音觀，乃鳥名，與萑蘆無關。"
        ],
        "集解": [
            "《別錄》曰：雚菌生東海池澤及渤海章武。八月採，陰乾。",
            "弘景曰：出北來，此亦無有。形狀似菌，云鸛屎所化生，一名鸛菌。單末之，豬肉臛和食，可以遣蛔蟲。",
            "恭曰：雚菌今出渤海蘆葦澤中鹼鹵地，自然有此菌爾，非鸛屎所化生也。其菌色白輕虛，表裡相似，與眾菌不同。療蛔有效。",
            "保升曰：今出滄州。秋雨以時即有，天旱久霖即稀。曬乾者良。"
        ],
        "氣味": [
            "咸，平，有小毒"
        ],
        "氣味補充": [
            "",
            "《別錄》曰：甘，微溫。",
            "權曰：苦。得酒良，畏雞子。"
        ],
        "主治": [
            "心痛，溫中，去長蟲白癬蟯蟲，蛇螫毒，癥瘕諸蟲（《本經》）。疽蝸，去蛔蟲、寸白，惡瘡（《別錄》）。除腹內冷痛，治白禿（甄權）。"
        ],
        "附方": [
            "蛔蟲攻心如刺，吐清汁者：萑菌一兩杵末，羊肉臛和食之，日一頓，大效。（《外臺秘要》）"
        ],
        "附錄": [
            "蜀格，《別錄》曰：味苦，平，無毒。主寒熱痿痹，女子帶下癰腫。生山陽，如萑菌而有刺。"
        ]
    },
    {
        "名字": "地耳",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《別錄》",
        "校正": [
            "自有名未用移入此。"
        ],
        "釋名": [
            "地踏菰（《綱目》）。"
        ],
        "集解": [
            "《別錄》曰：地耳生丘陵，如碧石青也。",
            "時珍曰：地耳亦石耳之屬，生於地者也。狀如木耳。春夏生雨中，雨後即早採之，見日即不堪。俗名地踏菰是也。"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "明目益氣，令人有子（《別錄》）。"
        ],
        "附方": []
    },
    {
        "名字": "石耳",
        "來源": {
            "本草綱目": {
                "部": "菜",
                "卷": "二十八",
                "類": ""
            }
        },
        "出自": "《日用》",
        "釋名": [
            "靈芝（《靈苑方》）。"
        ],
        "集解": [
            "瑞曰：石耳生天台、四明、河南、宣州、黃山、巴西、邊徼諸山石崖上，遠望如煙。",
            "時珍曰：廬山亦多，狀如地耳。山僧採曝饋遠。洗去沙土，作茹勝於木耳，佳品也。"
        ],
        "氣味": [
            "甘，平，無毒"
        ],
        "氣味補充": [
            "",
            "穎曰：冷。段成式曰：熱。"
        ],
        "主治": [
            "久食益色，至老不改，令人不飢，大小便少（吳瑞）。",
            "明目益精（時珍）。"
        ],
        "附方": [
            {
                "名稱": "瀉血脫肛",
                "方法": "石耳五兩（炒），白枯礬一兩，密陀僧半兩，為末，蒸餅丸梧子大，每米飲下二十丸。（《普濟方》）"
            },
            {
                "名稱": "互考諸菜香薷",
                "方法": "紫蘇，紫菀，鏨菜，牛膝苗，防風苗，薄荷，荏蘇，馬蘭，蔞蒿，澤蘭根，地黃苗，諸葵，蔛菜，酸模，菖蒲，牛蒡苗，青葙苗，龍葵，決明，甘藍，蘿藦，紅花苗，車前苗，萱草，蘆筍，茭筍，蘋，海苔菜，獨帚苗，羊蹄，蒲筍，蓴菜，莕，齊頭蒿，昆布苗，昆布，地菘，蓼芽，海藻，王瓜，百部，藕絲，蘘荷，蒻頭，芡莖，菱莖，豆藿，豆芽，豆莢，豆腐，罌粟苗，椿芽，槐芽，蕪荑，枸杞，皂莢苗，榆芽，槿芽，棕筍，五加"
            }
        ]
    }
]