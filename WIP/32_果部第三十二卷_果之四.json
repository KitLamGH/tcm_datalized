[
    {
        "名字": "果之四",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "味類一十三種"
    },
    {
        "名字": "秦椒",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《本經》中品",
        "校正": [
            "自木部移入此。"
        ],
        "別稱": [
            "大椒（《爾雅》）",
            "檓（毀）",
            "花椒"
        ],
        "釋名": [
            ""
        ],
        "集解": [
            "《別錄》曰：秦椒生泰山山谷及秦嶺上，或琅琊。八月、九月採實。",
            "弘景曰：今從西來。形似椒而大，色黃黑，味亦頗有椒氣。或云即今樛樹子。",
            "樛乃豬椒，恐謬。",
            "恭曰：秦椒樹、葉及莖、子都似蜀椒，但味短實細爾。藍田、秦嶺間大有之。",
            "頌曰：今秦、鳳、明、越、金、商州皆有之。初秋生花，秋末結實，九月、十月採之。",
            "《爾雅》云：檓，大椒。郭璞注云：椒叢生，實大者為檓也。",
            "《詩·唐風》云：椒聊之實，繁衍盈升。陸機《疏義》云：椒樹似茱萸，有針刺。莖葉堅而滑澤，味亦辛香。蜀人作茶，吳人作茗，皆以其葉合煮為香。今成皋諸山有竹葉椒，其木亦如蜀椒，小毒熱，不中合藥也，可入飲食中及蒸雞、豚用。東海諸島上亦有椒，枝、葉皆相似。",
            "子長而不圓，甚香，其味似橘皮。島上獐、鹿食其葉，其肉自然作椒、橘香。今南北所生一種椒，其實大於蜀椒，與陶氏及郭、陸之說正相合，當以實大者為秦椒也。",
            "宗奭曰：此秦地所產者，故言秦椒。大率椒株皆相似，但秦椒葉差大，粒亦大而紋低，不若蜀椒皺紋高為異也。然秦地亦有蜀椒種。",
            "時珍曰：秦椒，花椒也。始產於秦，今處處可種，最易蕃衍。其葉對生，尖而有刺。四月生細花。",
            "五月結實，生青熟紅，大於蜀椒，其目亦不及蜀椒目光黑也。《範子計然》云：蜀椒出武都，赤色者善；秦椒出隴西天水，粒細者善。蘇頌謂其秋初生花，蓋不然也。"
        ],
        "修治": [
            "同蜀椒。",
            "椒紅"
        ],
        "氣味": [
            "辛，溫，有毒"
        ],
        "氣味補充": [
            "《別錄》曰：生溫、熟寒，有毒。權曰：苦、辛。",
            "之才曰：惡栝蔞、防葵，畏雌黃。"
        ],
        "主治": [
            "除風邪氣，溫中，去寒痹，堅齒髮，明目。久服，輕身好顏色，耐老增年通神（《本經》）。療喉痹吐逆疝瘕，去老血，產後余疾腹痛，出汗，利五臟（《別錄》）。上氣咳嗽，久風濕痹（孟詵）。",
            "治惡風遍身，四肢𤸷痹，口齒浮腫搖動，女人月閉不通，產後惡血痢，多年痢，療腹中冷痛，生毛髮，滅瘢（甄權）。能下腫濕氣（震亨）。"
        ],
        "附方": [
            {
                "名稱": "膏癉尿多，其人飲少",
                "方法": "用秦椒一分（出汗），瓜蒂二分，為末。水服方寸匕，日三服。（《傷寒類要》）手足心腫，"
            },
            {
                "名稱": "乃風也",
                "方法": "椒、鹽末等分，醋和敷之，良。（《肘後方》）"
            },
            {
                "名稱": "損瘡中風",
                "方法": "以面作餛飩，包秦椒，於灰中燒之令熱，斷使開口，封於瘡上，冷即易之。（孟詵《食療》）"
            },
            {
                "名稱": "久患口瘡",
                "方法": "大椒，去閉口者，水洗面拌，煮作粥，空腹吞之，以飯壓下。重者可再服，以瘥為度。（《食療本草》）"
            },
            {
                "名稱": "牙齒風痛",
                "方法": "秦椒煎醋含漱。（孟詵《食療》）"
            },
            {
                "名稱": "百蟲入耳",
                "方法": "椒末一錢，醋半盞，浸良久，稍稍滴入，自出。（《續十全方》）"
            }
        ]
    },
    {
        "名字": "蜀椒",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《本經》下品",
        "校正": [
            "自木部移入此。"
        ],
        "別稱": [
            "巴椒（《別錄》）",
            "漢椒（《日華》）",
            "川椒（《綱目》）",
            "南椒（《炮炙論》）",
            "蓎藙（唐毅）",
            "點椒"
        ],
        "釋名": [
            "",
            "時珍曰：蜀，古國名。漢，水名。今川西成都、廣漢、潼川諸處是矣。巴亦國名，又水名。今川東重慶、夔州、順慶、閬中諸處是矣。川則巴蜀之總稱，因岷、沱、黑、白四大水，分東、西、南、北為四川也。"
        ],
        "集解": [
            "《別錄》曰：蜀椒生武都山谷及巴郡。八月採實，陰乾。",
            "弘景曰：蜀郡北部人家種之。皮肉厚，腹裡白，氣味濃。江陽、晉康及建平間亦有而細赤，辛而不香，力勢不如巴郡者。",
            "恭曰：今出金州西城者最佳。",
            "頌曰：今歸陝及蜀川、陝洛間人家，多作園圃種之。木高四、五尺，似茱萸而小，有針刺。葉堅而滑，可煮飲食。四月結子無花，但生於枝葉間，顆如小豆而圓，皮紫赤色，八月採實，焙乾。江淮、北土亦有之，莖葉都相類，但不及蜀中者良而皮厚、里白、味烈也。",
            "時珍曰：蜀椒肉厚皮皺，其子光黑，如人之瞳仁，故謂之椒目。他椒子雖光黑，亦不似之。若土椒，則子無光彩矣。"
        ],
        "修治": [
            "斅曰：凡使南椒須去目及閉口者，以酒拌濕蒸，從巳至午，放冷密蓋，無氣後取出，便入瓷器中，勿令傷風也。",
            "宗奭曰：凡用秦椒、蜀椒，並微炒使出汗，乘熱入竹筒中，以梗搗去裡面黃殼，取紅用，未盡再搗。或只炒熱，隔紙鋪地上，以碗覆，待冷碾取紅用。",
            "椒紅"
        ],
        "氣味": [
            "辛，溫，有毒",
            "苦，寒，無毒",
            "辛，熱，無毒",
            "辛，熱，微毒"
        ],
        "氣味補充": [
            "",
            "《別錄》曰：大熱。多食，令人乏氣喘促。口閉者殺人。",
            "詵曰：十月食椒，損氣傷心，令人多忘。",
            "李鵬飛曰：久食，令人失明，傷血脈。",
            "之才曰：杏仁為之使，得鹽味佳，畏款冬花、防風、附子、雄黃。可收水銀。中其毒者，涼水、麻仁漿解之。",
            "權曰：苦、辛，有小毒。",
            "",
            ""
        ],
        "主治": [
            "邪氣咳逆，溫中，逐骨節皮膚死肌，寒濕痹痛，下氣。久服頭不白，輕身增年（《本經》）。除六腑寒冷，傷寒溫瘧大風汗不出，心腹留飲宿食，腸澼下痢，泄精，女子字乳余疾，散風邪瘕結，水腫黃疸，鬼疰蠱毒，殺蟲、魚毒。久服開腠理，通血脈，堅齒髮，明目，調關節，耐寒暑，可作膏藥（《別錄》）。",
            "治頭風下淚，腰腳不遂，虛損留結，破血，下諸石水，治咳嗽，腹內冷痛，除齒痛（甄權）。破癥結開胸，治天行時氣，產後宿血，壯陽，療陰汗，暖腰膝，縮小便，止嘔逆（大明）。通神去老，益血，利五臟，下乳汁，滅瘢，生毛髮（孟詵）。散寒除濕，解鬱結，消宿食，通三焦，溫脾胃，補右腎命門，殺蛔蟲，止泄瀉（時珍）。",
            "水腹脹滿，利小便（蘇恭）。治十二種水氣，及腎虛耳猝鳴聾，膀胱急（甄權）。止氣喘（震亨）。",
            "奔豚、伏梁氣，及內外腎釣，並霍亂轉筋，和艾及蔥碾，以醋拌罨之（大明）。殺蟲，洗腳氣及漆瘡（時珍）。",
            "根",
            "腎與膀胱虛冷，血淋色瘀者，煎湯細飲。色鮮者勿服（時珍。出《證治要訣》）。"
        ],
        "發明": [
            "頌曰：服食方：單服椒紅補下，宜用蜀椒乃佳。段成式言椒氣下達，餌之益下，不上衝也。",
            "時珍曰：椒純陽之物，乃手足太陰、右腎命門氣分之藥。其味辛而麻，其氣溫以熱。稟南方之陽，受西方之陰。故能入肺散寒，治咳嗽；入脾除濕，治風寒濕痹，水腫瀉痢；入右腎補火，治陽衰溲數，足弱久痢諸證。一婦年七十餘，病瀉五年，百藥不效。予以感應丸五十丸投之，大便二日不行。",
            "再以平胃散加椒紅、茴香，棗肉為丸與服，遂瘳。每因怒食舉發，服之即止。此除濕消食，溫脾補腎之驗也。按：《歲時記》言：歲旦飲椒柏酒以闢疫癘。椒乃玉衡星精，服之令人體健耐老；柏乃百木之精，為仙藥，能伏邪鬼故也。吳猛真人《服椒訣》云：椒稟五行之氣而生，葉青、皮紅、花黃、膜白、子黑。",
            "其氣馨香，其性下行，能使火熱下達，不致上薰，芳草之中，功皆不及（其方見下）。時珍竊謂椒紅丸雖云補腎，不分水火，未免誤人。大抵此方惟脾胃及命門虛寒有濕鬱者相宜。若肺胃素熱者，大宜遠之。故丹溪朱氏云：椒屬火，有下達之能。服之既久，則火自水中生。故世人服椒者，無不被其毒也。",
            "又《上清訣》云：凡人吃飯傷飽，覺氣上衝，心胸痞悶者，以水吞生椒一、二十顆即散。取其能通三焦，引正氣，下惡氣，消宿食也。又戴原禮云：凡人嘔吐，服藥不納者，必有蛔在膈間。蛔聞藥則動，動則藥出而蛔不出。但於嘔吐藥中，加炒川椒十粒良，蓋蛔見椒則頭伏也。",
            "觀此，則張仲景治蛔厥烏梅丸中用蜀椒，亦此義也。許叔微云：大凡腎氣上逆，須以川椒引之歸經則安。",
            "權曰：椒氣下達，故椒目能治腎虛耳鳴。用巴豆、菖蒲同碾細，以松脂、黃蠟溶和為挺，納耳中抽之。治腎氣虛，耳中如風水鳴，或如打鐘磬之聲，猝暴聾者。一日一易，神驗。",
            "宗奭曰：椒目治盜汗有功。將目微炒碾細，用半錢，以生豬上唇煎湯一合，睡時調服，無不效。蓋椒目能行水，又治水蠱也。",
            "震亨曰：諸喘不止，用椒目炒碾二錢，白湯調服二、三服以上劫之，後乃隨痰、火用藥。",
            "時珍曰：椒目下達，能行滲道，不行穀道，所以能下水燥濕、定喘消蠱也"
        ],
        "附方": [
            {
                "名稱": "椒紅丸",
                "方法": "治元臟傷憊，目暗耳聾。服此百日，覺身輕少睡，足有力，是其效也。服及三年，心智爽悟，目明倍常，面色紅悅，髭發光黑。用蜀椒去目及合口者，炒出汗，曝乾，搗取紅一斤。以生地黃搗自然汁，入銅器中煎至一升，候稀稠得所，和椒末丸梧桐子大。每空心暖酒下三十丸。"
            },
            {
                "名稱": "合藥時勿令婦人、雞、犬見。詩云",
                "方法": "其椒應五行，其仁通六義。欲知先有功，夜間無夢寐。四時去煩勞，五臟調元氣。明目腰不痛，身輕心健記。別更有異能，三年精自秘。回老返嬰童，康強不思睡。九蟲頓消亡，三尸自逃避。若能久餌之，神仙應可冀。"
            },
            {
                "名稱": "補益心腎",
                "方法": "《仙方》椒苓丸：補益心腎，明目駐顏，順氣祛風延年。真川椒一斤（炒去汗），白茯苓十兩（去皮）。為末，煉蜜丸梧桐子大。每服五十丸，空心鹽湯下。忌鐵器。（邵真人《經驗方》）"
            },
            {
                "名稱": "虛冷短氣",
                "方法": "川椒三兩，去目併合口者，以生絹袋盛，浸無灰酒五升中三日，隨性飲之。"
            },
            {
                "名稱": "腹內虛冷",
                "方法": "用生椒擇去不拆者，用四十粒，以漿水浸一宿，令合口，空心新汲水吞下。久服暖臟腑，駐顏黑髮、明目，令人思飲食。（《斗門方》）"
            },
            {
                "名稱": "心腹冷痛",
                "方法": "以布裹椒安痛處，用熨斗熨令椒出汗，即止。（孫真人方）"
            },
            {
                "名稱": "冷蟲心痛",
                "方法": "川椒四兩，炒出汗，酒一碗淋之，服酒。（《壽域神方》）"
            },
            {
                "名稱": "陰冷入腹",
                "方法": "有人陰冷，漸漸冷氣入陰囊腫滿，日夜疼悶欲死。以布裹椒包囊下，熱氣大通，日再易之，以消為度。（《千金》）"
            },
            {
                "名稱": "呃噫不止",
                "方法": "川椒四兩，炒研，麵糊丸梧桐子大。每服十丸，醋湯下，神效。（邵以正《經驗方》）"
            },
            {
                "名稱": "傳屍勞疰",
                "方法": "最殺勞蟲。用真川椒紅色者，去子及合口，以黃草紙二重隔之，炒出汗，取放地上，以砂盆蓋定，以火灰密遮四旁，約一時許，為細末，去殼，以老酒浸白糕和，丸梧子大。每服四十丸，食前鹽湯下。服至二斤，其疾自愈。此藥兼治諸痹，用肉桂煎湯下；腰痛，用茴香湯下；腎冷，用鹽湯下。"
            },
            {
                "名稱": "昔有一人病此",
                "方法": "遇異人授是方，服至二斤，吐出一蟲如蛇而安，遂名神授丸。（陳言《三因方》）"
            },
            {
                "名稱": "歷節風痛",
                "方法": "白虎歷節風，痛甚，肉理枯虛，生蟲遊走癢痛，兼治痹疾，半身不遂。即上治勞疰神授丸方。（《世醫得效方》）"
            },
            {
                "名稱": "寒濕腳氣",
                "方法": "川椒二、三升，稀布囊盛之，日以踏腳。貴人所用。（《大全良方》）"
            },
            {
                "名稱": "諸瘡中風",
                "方法": "生蜀椒一升，以少面和溲裹椒，勿令漏氣，分作兩裹，於煻灰火中燒熟，刺頭作孔，當瘡上罨之，使椒氣射入瘡中，冷即易之。須臾瘡中出水，及遍體出冷汗，即瘥也。（韋宙《獨行方》）"
            },
            {
                "名稱": "瘡腫作痛",
                "方法": "生椒末、釜下土、蕎麥粉等分研，醋和敷之。（《外臺秘要》）"
            },
            {
                "名稱": "囊瘡痛癢",
                "方法": "紅椒七粒，蔥頭七個，煮水洗之。一人途中苦此，湘山寺僧授此方，數日愈。名驅風散。（《經驗方》）"
            },
            {
                "名稱": "手足皴裂",
                "方法": "椒四合，以水煮之，去渣漬之，半食頃，出令燥，須臾再浸，候乾，塗豬羊腦髓，極妙。（《深師方》）"
            },
            {
                "名稱": "漆瘡作癢",
                "方法": "譚氏方：用漢椒煎湯洗之。《相感志》云：凡至漆所，嚼川椒塗鼻上，不生漆瘡。"
            },
            {
                "名稱": "夏月濕瀉",
                "方法": "川椒（炒取紅）、肉豆蔻（煨）各一兩，為末，粳米飯丸梧桐子大。每量人米飲服百丸。"
            },
            {
                "名稱": "飧瀉不化及久痢",
                "方法": "小椒一兩（炒），蒼朮二兩（土炒），碾末，醋糊丸梧桐子大。每米飲服五十丸。（《普濟》）"
            },
            {
                "名稱": "久冷下痢或不痢，腰腹苦冷",
                "方法": "用蜀椒三升。酢漬一宿，曲三升，同椒一升，拌作粥食，不過三升瘥。（《千金方》）"
            },
            {
                "名稱": "老小泄瀉",
                "方法": "小兒水瀉、及人年五十以上患瀉。用椒二兩，醋二升，煮醋盡，慢火焙乾，碾末，瓷器貯之。每服二錢匕，酒或米飲下。（譚氏）"
            },
            {
                "名稱": "水瀉奶疳",
                "方法": "椒一分，去目碾末，酥調，稍稍塗腦上，日三度。（姚和仲《延齡方》）"
            },
            {
                "名稱": "食茶麵黃",
                "方法": "川椒紅，炒碾末，糊丸梧桐子大。每服十丸，茶湯下。（《勝金方》）"
            },
            {
                "名稱": "傷寒齒衄",
                "方法": "傷寒嘔血，繼而齒縫出血不止。用開口川椒四十九粒。入醋一盞，同煎熟，入白礬少許服之。（《直指方》）"
            },
            {
                "名稱": "風蟲牙痛",
                "方法": "《總錄》：用川椒紅末，水和白麵丸皂子大，燒熱咬之，數度愈。一方：花椒四錢，牙皂七七個，醋一碗，煎漱之。"
            },
            {
                "名稱": "頭上白禿",
                "方法": "花椒末，豬脂調敷，三、五度便愈。（《普濟方》）"
            },
            {
                "名稱": "婦人禿鬢",
                "方法": "漢椒四兩，酒浸，密室內日日搽之，自然長也。（《聖惠方》）"
            },
            {
                "名稱": "蠍螫作痛",
                "方法": "川椒嚼細塗之，微麻即止。（《杏林摘要》）"
            },
            {
                "名稱": "百蟲入耳",
                "方法": "川椒碾細，浸醋灌之，自出。（危氏方）"
            },
            {
                "名稱": "毒蛇咬螫",
                "方法": "以閉口椒及葉，搗封之，良。（《肘後方》）"
            },
            {
                "名稱": "蛇入人口",
                "方法": "因熟取涼，臥地下，有蛇入口，不得出者。用刀破蛇尾，納生椒二、三粒，裹定，須臾即自退出也。（《聖惠方》）"
            },
            {
                "名稱": "小兒暴驚，啼哭絕死",
                "方法": "蜀椒、左顧牡蠣各六銖，以酢漿水一升，煮五合。每灌一合。（《千金方》）"
            },
            {
                "名稱": "舌謇語吃",
                "方法": "川椒，以生面包丸。每服十粒，醋湯送下。（《救急方》）"
            },
            {
                "名稱": "痔漏脫肛",
                "方法": "每日空心嚼川椒一錢，涼水送下，三、五次即收。（同上）"
            },
            {
                "名稱": "腎風囊癢",
                "方法": "川椒、杏仁研膏，塗掌心，合陰囊而臥，甚效。（《直指方》）"
            },
            {
                "名稱": "水氣腫滿",
                "方法": "椒目炒，搗如膏，每酒服方寸匕。（《千金方》）"
            },
            {
                "名稱": "留飲腹痛",
                "方法": "椒目二兩，巴豆一兩（去皮心）。熬搗，以棗膏和丸麻子大。每服二丸，吞下其痛即止。又方：椒目十四枚，巴豆一枚，豉十六枚，合搗為二丸。服之，取吐利。（《肘後方》）"
            },
            {
                "名稱": "痔漏腫痛",
                "方法": "椒目一撮，碾細。空心水服三錢，如神。（《海上方》）"
            },
            {
                "名稱": "崩中帶下",
                "方法": "椒目炒碾細，每溫酒服一勺。（《金匱鉤玄》）"
            },
            {
                "名稱": "眼生黑花",
                "方法": "年久不可治者。椒目（炒）一兩，蒼朮（炒）一兩。為末，醋糊丸梧桐子大。每服二十丸，醋湯下。（《本事方》）"
            }
        ]
    },
    {
        "名字": "崖椒",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "宋《圖經》",
        "釋名": [
            "野椒。"
        ],
        "集解": [
            "頌曰：施州一種崖椒，葉大於蜀椒，彼土人四季採皮入藥。",
            "時珍曰：此即俗名野椒也。不甚香，而子灰色不黑，無光。野人用炒雞、鴨食。",
            "椒紅"
        ],
        "氣味": [
            "辛，熱，無毒"
        ],
        "氣味補充": [
            "忌鹽。時珍曰：有毒。"
        ],
        "主治": [
            "肺氣上喘，兼咳嗽。並野薑為末，酒服一錢匕（蘇頌）。"
        ]
    },
    {
        "名字": "蔓椒",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《本經》下品",
        "校正": [
            "自木部移入此。"
        ],
        "別稱": [
            "豬椒（《別錄》）",
            "豕椒（《本經》）",
            "彘椒（《別錄》）",
            "豨椒（弘景）",
            "狗椒（《別錄》）",
            "金椒（《圖經》）"
        ],
        "釋名": [
            "",
            "時珍曰：此椒蔓生，氣臭如狗、彘，故得諸名。"
        ],
        "集解": [
            "《別錄》曰：蔓椒生雲中川穀及丘塚間。採莖根，煮釀酒。",
            "弘景曰：山野處處有之，俗呼為樛子。似椒、欓而小，不香，一名豨椒。可以蒸病出汗。",
            "時珍曰：蔓椒野生林箐間，枝軟如蔓，子、葉皆似椒，山人亦食之。《爾雅》云：椒榝醜梂，謂其子叢生也。陶氏所謂樛子，當作梂子，諸椒之通稱，非獨蔓椒也。",
            "實、根、莖"
        ],
        "氣味": [
            "苦，溫，無毒"
        ],
        "氣味補充": [
            ""
        ],
        "主治": [
            "風寒濕痹，歷節疼，除四肢厥氣，膝痛，煎湯蒸浴，取汗（《本經》）。根主痔，燒末服，並煮汁浸之（藏器）。",
            "賊風攣急（孟詵）。通身水腫，用枝葉煎汁，熬如餳狀，每空心服一匙，日三服（時珍。出《千金》）。"
        ]
    },
    {
        "名字": "地椒",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "宋《嘉祐》",
        "校正": [
            "自草部移入此。"
        ],
        "集解": [
            "禹錫曰：地椒出上黨郡。其苗覆地蔓生，莖、葉甚細，花作小朵，色紫白，因舊莖而生。",
            "時珍曰：地椒出北地，即蔓椒之小者。貼地生葉，形小，味微辛。土人以煮羊肉食，香美。",
            "實"
        ],
        "氣味": [
            "辛，溫，有小毒"
        ],
        "氣味補充": [
            ""
        ],
        "主治": [
            "淋渫腫痛。可作殺蛀蟲藥（《嘉祐》）。"
        ],
        "附方": [
            "牙痛：地花椒、川芎藭尖等分。為末，擦之。（《海上名方》）"
        ]
    },
    {
        "名字": "胡椒",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《唐本草》",
        "校正": [
            "自木部移入此。"
        ],
        "釋名": [
            "昧履支。",
            "時珍曰：胡椒，因其辛辣似椒，故得椒名，實非椒也。"
        ],
        "集解": [
            "恭曰：胡椒生西戎。形如鼠李子，調食用之，味甚辛辣。",
            "慎微曰：按：段成式《酉陽雜俎》云：胡椒出摩伽陀國，呼為昧履支。其苗蔓生，莖極柔弱，葉長寸半。有細條與葉齊，條條結子，兩兩相對。其葉晨開暮合，合則裹其子於葉中。形似漢椒，至辛辣，六月採，今食料用之。",
            "時珍曰：胡椒，今南番諸國及交趾、滇南、海南諸地皆有之。蔓生附樹及作棚引之。葉如扁豆、山藥輩。正月開黃白花，結椒累累，纏藤而生，狀如梧桐子，亦無核，生青熟紅，青者更辣。四月熟，五月採收，曝乾乃皺。今遍中國食品，為日用之物也。",
            "實"
        ],
        "氣味": [
            "辛，大溫，無毒"
        ],
        "氣味補充": [
            "",
            "時珍曰：辛熱純陽，走氣助火，昏目發瘡。",
            "珣曰：多食損肺，令人吐血。"
        ],
        "主治": [
            "下氣溫中去痰，除臟腑中風冷（《唐本》）。",
            "去胃口虛冷氣，宿食不消，霍亂氣逆，心腹猝痛，冷氣上衝（李珣）。調五臟，壯腎氣，治冷痢，殺一切魚、肉、鱉、蕈毒（大明）。去胃寒吐水，大腸寒滑（宗奭）。暖腸胃，除寒濕，反胃虛脹，冷積陰毒，牙齒浮熱作痛（時珍）。"
        ],
        "發明": [
            "宗奭曰：胡椒去胃中寒痰，食已則吐水甚驗。大腸寒滑亦可用，須以他藥佐之，過劑則走氣也。",
            "震亨曰：胡椒，屬火而性燥，食之快膈，喜之者眾，積久則脾胃肺氣大傷。凡病氣疾人，益大其禍也。牙齒痛必用胡椒、蓽茇者，散其中浮熱也。",
            "時珍曰：胡椒大辛熱，純陽之物，腸胃寒濕者宜之。熱病人食之，動火傷氣，陰受其害。時珍自少嗜之，歲歲病目，而不疑及也。後漸知其弊，遂痛絕之，目病亦止。才食一、二粒，即便昏澀。此乃昔人所未試者。蓋辛走氣，熱助火，此物氣味俱厚故也。病咽喉口齒者，亦宜忌之。",
            "近醫每以綠豆同用，治病有效。蓋豆寒椒熱，陰陽配合得宜，且以豆制椒毒也。按：張從正《儒門事親》云：噎膈之病，或因酒得，或因氣得，或因胃火。醫氏不察，火里燒薑，湯中煮桂；丁香未已，豆蔻繼之；蓽茇未已，胡椒繼之。雖曰和胃，胃本不寒；雖曰補胃，胃本不虛。",
            "況三陽既結，食必上潮，只宜湯丸小小潤之可也。時珍竊謂此說雖是，然亦有食入反出、無火之證，又有痰氣鬱結、得辛熱暫開之證，不可執一也。"
        ],
        "附方": [
            {
                "名稱": "心腹冷痛",
                "方法": "胡椒三七枚，清酒吞之。或云一歲一粒。（孟詵《食療》）"
            },
            {
                "名稱": "心下大痛",
                "方法": "《壽域方》：用椒四十九粒，乳香一錢，研勻。男用生薑、女用當歸酒下。又方：用椒五分，沒藥三錢，研細。分二服，溫酒下。又方：胡椒、綠豆各四十九粒研爛，酒下神效。"
            },
            {
                "名稱": "霍亂吐瀉",
                "方法": "孫真人：用胡椒三十粒，以飲吞之。《直指方》：用胡椒四十九粒，綠豆一百四十九粒。研勻，木瓜湯服一錢。"
            },
            {
                "名稱": "反胃吐食",
                "方法": "戴原禮方：用胡椒醋浸，曬乾，如此七次，為末，酒糊丸梧桐子大。每服三、四十丸，醋湯下。《聖惠方》：用胡椒七錢半，煨薑一兩，水煎，分二服。《是齋百一方》：用胡椒、半夏（湯泡）等分，為末，薑汁糊丸梧桐子大。每薑湯下三十丸。"
            },
            {
                "名稱": "夏月冷瀉及霍亂",
                "方法": "用胡椒碾末，飯丸梧桐子大。每米飲下四十丸。（《衛生易簡方》）"
            },
            {
                "名稱": "赤白下痢",
                "方法": "胡椒、綠豆各一歲一粒，為末，糊丸梧桐子大。紅用生薑、白用米湯下。（《集簡方》）"
            },
            {
                "名稱": "大小便閉，關格不通，脹悶二、三日則殺人",
                "方法": "胡椒二十一粒，打碎，水一盞，煎六分，去滓，入芒硝半兩，煎化服。（《總錄》）"
            },
            {
                "名稱": "小兒虛脹",
                "方法": "塌氣丸：用胡椒一兩，蠍尾半兩。為末，麵糊丸粟米大。每服五七丸，陳米飲下。一加萊菔子半兩。（錢乙方）虛寒積癖在背膜之外，流於兩脅，氣逆喘急，久則營衛凝滯，潰為癰疽，多致不救：用胡椒二百五十粒，蠍尾四個，生木香二錢半，為末，粟米飯丸綠豆大。每服二十丸，橘皮湯下。名磨積丸。（《濟生方》）"
            },
            {
                "名稱": "房勞陰毒",
                "方法": "胡椒七粒，蔥心二寸半，麝香一分，搗爛，以黃蠟溶和，做成條子，插入陰內，少頃汗出即愈。（孫氏《集效方》）"
            },
            {
                "名稱": "驚風內釣",
                "方法": "胡椒、木鱉子仁等分。為末，醋調黑豆末，和杵，丸綠豆大。每服三、四十丸，荊芥湯下。（《聖惠》）"
            },
            {
                "名稱": "發散寒邪",
                "方法": "胡椒、丁香各七粒。碾碎，以蔥白搗膏，和塗兩手心，合掌握定，夾於大腿內側，溫覆取汗則愈。（《傷寒蘊要》）"
            },
            {
                "名稱": "傷寒咳逆，日夜不止，寒氣攻胃也",
                "方法": "胡椒三十粒（打碎），麝香半錢，酒一鍾，煎半鍾，熱服。（《聖惠方》）"
            },
            {
                "名稱": "風蟲牙痛",
                "方法": "《衛生易簡方》：用胡椒、蓽茇等分，為末，蠟丸麻子大。每用一丸，塞蛀孔中。《韓氏醫通》：治風、蟲、客寒，三般牙痛，呻吟不止。用胡椒九粒，綠豆十一粒，布裹捶碎，以絲綿包作一粒，患處咬定，涎出吐去，立愈。《普濟方》：用胡椒一錢半，以羊脂拌打四十丸，擦之追涎。"
            },
            {
                "名稱": "阿伽陀丸",
                "方法": "治婦人血崩。用胡椒、紫檀香、鬱金、茜根、小柏皮等分。為末，水丸梧桐子大。每服二十丸，阿膠湯下。時珍曰：按《酉陽雜俎》：胡椒出摩伽陀國。此方之名，因此而訛者也。"
            },
            {
                "名稱": "沙石淋痛",
                "方法": "胡椒、朴硝等分。為末。每服用二錢，白湯下，日二。名二拗散。（《普濟方》）"
            },
            {
                "名稱": "蜈蚣咬傷",
                "方法": "胡椒，嚼封之，即不痛。（《多能鄙事》）"
            }
        ]
    },
    {
        "名字": "畢澄茄",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "宋《開寶》",
        "校正": [
            "自草部移入此。"
        ],
        "釋名": [
            "毗陵茄子。",
            "時珍曰：皆番語也。"
        ],
        "集解": [
            "藏器曰：畢澄茄生佛誓國。狀似梧桐子及蔓荊子而微大。",
            "珣曰：胡椒生南海諸國。向陰者為澄茄，向陽者為胡椒。按：顧微《廣州志》云：澄茄生諸海國，乃嫩胡椒也。青時就樹採摘，柄粗而蒂圓。",
            "頌曰：今廣州亦有之。春夏生葉，青滑可愛。結實似梧桐子，微大。八月、九月採之。",
            "時珍曰：海南諸番皆有之。蔓生，春開白花，夏結黑實，與胡椒一類二種，正如大腹之與檳榔相近耳。"
        ],
        "修治": [
            "斅曰：凡採得，去柄及皺皮了，用酒浸蒸之，從巳至酉，杵細曬乾，入藥用。",
            "實"
        ],
        "氣味": [
            "辛，溫，無毒"
        ],
        "氣味補充": [
            "珣曰：辛、苦，微溫。"
        ],
        "主治": [
            "下氣消食，去皮膚風，心腹間氣脹，令人能食，療鬼氣。能染髮及香身（藏器）。治一切冷氣痰澼，並霍亂吐瀉，肚腹痛，腎氣膀胱冷（大明）。暖脾胃，止嘔吐噦逆（時珍）。"
        ],
        "附方": [
            "脾胃虛弱，胸膈不快，不進飲食：用蓽澄茄為末，薑汁打神麯糊，丸梧桐子大。每薑湯下七十丸，日二服。《濟生方》",
            "噎食不納：蓽澄茄、白豆蔻等分。為末。干舐之。（《壽域神方》）反胃吐食，吐出黑汁，治不愈者：用蓽澄茄為末，米糊丸梧桐子大。每薑湯下三、四十丸，日一服。愈後服平胃散三百帖。（《永類鈐方》）",
            "傷寒咳逆呃噫，日夜不定者：用蓽澄茄、高良薑各等分，為末。每服二錢，水六分，煎十沸，入酢少許，服之。（蘇頌《圖經》）痘瘡入目，羞明生翳：蓽澄茄末，吹少許入鼻中，三、五次效。（《飛鴻集》）",
            "鼻塞不通，肺氣上攻而致者：蓽澄茄丸：用蓽澄茄半兩，薄荷葉三錢，荊芥穗一錢半，為末，蜜丸芡子大。時時含咽。（《御藥院方》）"
        ],
        "附錄": [
            "山胡椒（《唐本草》）",
            "恭曰：所在有之。似胡椒，色黑，顆粒大如黑豆。味辛，大熱，無毒。主心腹冷痛，破滯氣，俗用有效。"
        ]
    },
    {
        "名字": "吳茱萸",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《本經》中品",
        "校正": [
            "自木部移入此。"
        ],
        "釋名": [
            "藏器曰：茱萸南北總有，入藥以吳地者為好，所以有吳之名也。",
            "時珍曰：茱萸二字義未詳。萸有俞、由二音。"
        ],
        "集解": [
            "《別錄》曰：吳茱萸生上谷川谷及冤句。九月九日採，陰乾。陳久者良。",
            "頌曰：今處處有之，江浙、蜀漢尤多。木高丈餘，皮青綠色。葉似椿而闊厚，紫色。三月開紅紫細花。七月、八月結實似椒子，嫩時微黃，至熟則深紫。或云：顆粒緊小，經久色青綠者，是吳茱萸；顆粒大，經久色黃黑者，是食茱萸。恐亦不然。按：《周處風土記》云：俗尚九月九日謂之上九，茱萸到此日氣烈熟色赤，可折其房以插頭，云辟惡氣御冬。又《續齊諧記》云：汝南桓景隨費長房學道。",
            "長房謂曰：九月九日汝家有災厄，宜令急去，各作絳囊盛茱萸以係臂上，登高飲菊花酒，此禍可消。景如其言，舉家登高山，夕還見雞、犬、牛、羊一時暴死。長房聞之曰：此代之矣。故人至此日登高飲酒，戴茱萸囊，由此爾。",
            "時珍曰：茱萸枝柔而肥，葉長而皺，其實結於梢頭，累累成簇而無核，與椒不同。一種粒大，一種粒小，小者入藥為勝。《淮南萬畢術》云：井上宜種茱萸，葉落井中，人飲其水，無瘟疫。懸其子於屋，闢鬼魅。《五行志》云：舍東種白楊、茱萸，增年除害。"
        ],
        "修治": [
            "斅曰：凡使去葉梗，每十兩以鹽二兩投東流水四斗中，分作一百度洗之，自然無涎，曬乾入丸散用之。若用醋煮者，每十兩用醋一鎰，煮三十沸後，入茱萸熬乾用。",
            "宗奭曰：凡用吳茱萸，須深湯中浸去苦烈汁七次，始可焙用。"
        ],
        "氣味": [
            "辛，溫，有小毒",
            "辛、苦，熱，無毒",
            "同葉"
        ],
        "氣味補充": [
            "權曰：辛、苦，大熱，有毒。",
            "好古曰：辛、苦，熱。氣味俱厚，陽中陰也。半浮半沉，入足太陰經血分，少陰、厥陰經氣分。",
            "思邈曰：陳久者良，閉口者有毒。多食傷神，令人起伏氣，咽喉不通。",
            "時珍曰：辛熱，走氣動火，昏目發瘡。",
            "之才曰：蓼實為之使。惡丹參、硝石、白堊，畏紫石英。",
            "",
            ""
        ],
        "主治": [
            "溫中下氣，止痛，除濕血痹，逐風邪，開腠理，咳逆寒熱（《本經》）。利五臟，去痰冷逆氣，飲食不消，心腹諸冷絞痛，中惡，心腹痛（《別錄》）。霍亂轉筋，胃冷吐瀉腹痛，產後心痛，治遍身𤸷痹刺痛，腰腳軟弱，利大腸壅氣，腸風痔疾，殺三蟲（甄權）。殺惡蟲毒，牙齒蟲䘌，鬼魅疰氣（藏器）。",
            "下產後余血，治腎氣、腳氣水腫，通關節，起陽健脾（大明）。主痢，止瀉，厚腸胃，肥健人（孟詵）。治痞滿塞胸，咽膈不通，潤肝燥脾（好古）。開鬱化滯，治吞酸，厥陰痰涎頭痛，陰毒腹痛，疝氣血痢，喉舌口瘡（時珍）。",
            "霍亂下氣，止心腹痛冷氣。內外腎釣痛，鹽碾罨之，神驗，干即易。轉筋者同艾搗，以醋和罨之（大明）。治大寒犯腦，頭痛，以酒拌葉，袋盛蒸熟，更互枕熨之，痛止為度（時珍）。",
            "枝",
            "大小便卒關格不通，取南行枝，如手第二指中節，含之立下（蘇頌。出姚僧坦《集驗方》）。",
            "根及白皮",
            "殺三蟲（《本經》）。蟯蟲。治喉痹咳逆，止泄注，食不消，女子經產余血，療白癬（《別錄》）。殺牙齒蟲，止痛（藏器）。治中惡腹中刺痛，下痢不禁，療漆瘡（甄權）。"
        ],
        "發明": [
            "頌曰：段成式言椒氣好下，茱萸氣好上。言其沖膈，不可為服食之藥，故多食沖眼又脫髮也。",
            "宗奭曰：此物下氣最速，腸虛人服之愈甚。",
            "元素曰：氣味俱厚，浮而降，陽中陰也。其用有三：去胸中逆氣滿塞，止心腹感寒，㽲痛，消宿酒，為白豆蔻之使也。",
            "杲曰：濁陰不降，厥氣上逆，咽膈不通，食則令人口開目瞪，陰寒隔塞，氣不得上下。此病不已，令人寒中，腹滿膨脹下利。宜以吳茱萸之苦熱，泄其逆氣，用之如神，諸藥不可代也。不宜多用，恐損元氣。",
            "好古曰：衝脈為病，逆氣裡急，宜此主之。震、坤合見，其色綠。故仲景吳茱萸湯、當歸四逆湯方，治厥陰病及溫脾胃，皆用此也。",
            "時珍曰：茱萸辛熱，能散能溫；苦熱，能燥能堅。故其所治之症，皆取其散寒溫中、燥濕解鬱之功而已。案：《朱氏集驗方》云：中丞常子正苦痰飲，每食飽或陰晴節變率同，十日一發，頭疼背寒，嘔吐酸汁，即數日伏枕不食，服藥罔效。宣和初為順昌司祿，於太守蔡達道席上，得吳仙丹方服之，遂不再作。",
            "每遇飲食過多腹滿，服五、七十丸便已。少頃小便作茱萸氣，酒飲皆隨小水而去。前後痰藥甚眾，無及此者。用吳茱萸（湯泡七次）、茯苓等分，為末，煉蜜丸梧桐子大。每熟水下五十丸。梅楊卿方：只用茱萸酒浸三宿，以茯苓末拌之，曬乾。每吞百粒，溫酒下。又咽喉口舌生瘡者，以茱萸末醋調貼兩足心，移夜便愈。",
            "其性雖熱，而能引熱下行，蓋亦從治之義；而謂茱萸之性上行不下者，似不然也。有人治小兒痘瘡口噤者，齧茱萸一、二粒，抹之即開，亦取其辛散耳。"
        ],
        "附方": [
            {
                "名稱": "風𤸷癢痹",
                "方法": "茱萸一升，酒五升，煮取一升半，溫洗之，立止。（孟詵《食療》）賊風口偏，不能語者：茱萸一升，薑豉三升，清酒五升，和煎五沸，待冷服半升，一日三服，得少汗即瘥。（同上）"
            },
            {
                "名稱": "冬月感寒",
                "方法": "吳茱萸五錢。煎湯服之，取汗。"
            },
            {
                "名稱": "頭風作痛",
                "方法": "茱萸煎濃湯，以綿染，頻拭髮根良。（《千金翼方》）"
            },
            {
                "名稱": "嘔涎頭痛",
                "方法": "吳茱萸湯：用茱萸一升，棗二十枚，生薑一大兩，人參一兩，以水五升，煎取三升，每服七合，日三服。（仲景方）"
            },
            {
                "名稱": "嘔而胸滿",
                "方法": "方同上。"
            },
            {
                "名稱": "腳氣衝心",
                "方法": "吳茱萸、生薑擂汁飲，甚良。（孟詵方）"
            },
            {
                "名稱": "腎氣上噦",
                "方法": "腎氣自腹中起，上築於咽喉，逆氣連屬而不能出，或至數十聲，上下不得喘息。此由寒傷胃脘，腎虛氣逆，上乘於胃，與氣相併。《難經》謂之噦。《素問》云：病深者，其聲噦。宜服此方。如不止，灸期門、關元、腎俞穴。用吳茱萸（醋炒熱）、橘皮、附子（去皮）各一兩，為末，麵糊丸梧桐子大。每薑湯下七十丸。（孫氏《仁存方》）"
            },
            {
                "名稱": "陰毒傷寒，四肢逆冷",
                "方法": "用茱萸一升，酒拌濕，絹袋二個，包蒸極熱，更互熨足心。候氣透，痛亦即止，累有效。（《聖惠方》）"
            },
            {
                "名稱": "中惡心痛",
                "方法": "吳茱萸五合。酒三升，煮沸，分三服。（楊氏《產乳》）"
            },
            {
                "名稱": "心腹冷痛",
                "方法": "方同上。（《千金》）"
            },
            {
                "名稱": "冷氣腹痛",
                "方法": "吳茱萸二錢擂爛，以酒一鐘調之。用香油一杯，入鍋煎熱，傾茱萸酒入鍋，煎一滾，取服立止。（唐瑤《經驗方》）"
            },
            {
                "名稱": "脾元氣痛，發歇不可忍",
                "方法": "用茱萸一兩，桃仁一兩。和炒茱萸焦，去茱萸，取桃仁去皮尖，研細，蔥白三莖，煨熟，酒浸溫服。（《經驗方》）"
            },
            {
                "名稱": "寒疝往來",
                "方法": "吳茱萸一兩，生薑半兩，清酒一升，煎溫分服。（《肘後方》）"
            },
            {
                "名稱": "小腸疝氣",
                "方法": "奪命丹：治遠年近日，小腸疝氣，偏墜掣疼，臍下撮痛，以致悶亂，及外腎腫硬，日漸滋長，及陰間濕癢成瘡。用吳茱萸（去梗）一斤，分作四分：四兩酒浸，四兩醋浸，四兩湯浸，四兩童子小便浸一宿，同焙乾，澤瀉二兩，為末，酒糊丸梧桐子大。每服五十丸，空心鹽湯或酒吞下。《如宜方》名星斗丸。（《和劑局方》）"
            },
            {
                "名稱": "小兒腎縮乃初生受寒所致",
                "方法": "用吳茱萸、硫黃各半兩。同大蒜研，塗其腹；仍以蛇床子煙燻之。（《聖惠方》）"
            },
            {
                "名稱": "婦人陰寒十年無子者",
                "方法": "用吳茱萸、川椒各一升。為末，煉蜜丸彈子大。綿裹納陰中，日再易之。但子宮開，即有子也。（《經心錄》）"
            },
            {
                "名稱": "子腸脫出",
                "方法": "茱萸三升，酒五升，煎二升，分三服。（《兵部手集》）"
            },
            {
                "名稱": "醋心上攻如濃醋",
                "方法": "用茱萸一合，水三盞，煎七分，頓服。近有人心如蜇破，服此，二十年不發也。累用有效。（同上）"
            },
            {
                "名稱": "食已吞酸，胃氣虛冷者",
                "方法": "吳茱萸（湯泡七次焙）、乾薑（炮）等分。為末，湯服一錢。（《聖惠方》）"
            },
            {
                "名稱": "轉筋入腹",
                "方法": "茱萸（炒）二兩，酒二盞，煎一盞，分二服。得下即安。（《聖濟錄》）"
            },
            {
                "名稱": "霍亂乾嘔不止",
                "方法": "吳茱萸（泡，炒）、乾薑（炮）等分，水煎服之。（同上）"
            },
            {
                "名稱": "多年脾泄",
                "方法": "老人多此，謂之水土同化。吳茱萸三錢泡過，入水煎汁，入鹽少許，通口服。蓋茱萸能暖膀胱，水道既清，大腸自固。他藥雖熱，不能分解清濁也。（孫氏《仁存方》）"
            },
            {
                "名稱": "臟寒泄瀉，倦怠減食",
                "方法": "吳茱萸（湯泡過，炒），豬臟半條，去脂洗淨，裝滿扎定，文火煮熟，搗丸梧桐子大。每服五十丸，米飲下，日二服。（《普濟》）"
            },
            {
                "名稱": "滑痢不止",
                "方法": "方同上。"
            },
            {
                "名稱": "下痢水泄",
                "方法": "吳茱萸（泡，炒）、黃連（炒）各二錢，水煎服。未止再服。（《聖惠方》）"
            },
            {
                "名稱": "赤白下痢",
                "方法": "《和劑局方》戊己丸：治脾胃受濕，下痢腹痛，米穀不化。用吳茱萸、黃連、白芍藥各一兩，同炒為末，蒸餅丸梧桐子大。每服二、三十丸，米飲下。《百一選方》變通丸：治赤白痢日夜無度，及腸風下血。用川黃連二兩，吳茱萸二兩（湯泡七次），同炒香，揀出各自為末，粟米飯丸梧桐子大，另收。每服三十丸。"
            },
            {
                "名稱": "赤痢，甘草湯下黃連丸；白痢，乾薑湯下茱萸丸；赤白痢，各用十五丸，米湯下。此乃浙西河山純老以傳蘇韜光者，救人甚效。鄧筆峰《雜興方》二色丸",
                "方法": "治痢及水泄腸風。用吳茱萸二兩，黃連二兩，同炒香，各自為末。以百草霜末二兩，同黃連作丸；以白芍藥末二兩，同茱萸作丸。"
            },
            {
                "名稱": "各用飯丸梧桐子大，各收。每服五十丸",
                "方法": "赤痢，烏梅湯下連霜；白痢，米飲下茱芍丸；赤白痢，各半服之。"
            },
            {
                "名稱": "赤痢臍痛",
                "方法": "茱萸合黑豆湯吞之。（《千金方》）腸痔常血，下部癢痛如蟲咬者：掘地作坑燒赤，以酒沃之，搗茱萸二升入坑，乘熱坐有孔板熏之，冷乃下。不過三、四度愈。（《肘後方》）"
            },
            {
                "名稱": "腹中症塊",
                "方法": "茱萸三升搗，和酒煮熟，布裹熨症上。冷更炒熱，更番熨之。症移走，逐熨之，消乃止。（姚僧坦《集驗方》）"
            },
            {
                "名稱": "產後盜汗，嗇嗇惡寒",
                "方法": "茱萸一雞子大。酒三升，漬半日，煮服。（《千金翼》）"
            },
            {
                "名稱": "口瘡口疳",
                "方法": "茱萸末，醋調塗足心，一夕愈。（《集簡方》）"
            },
            {
                "名稱": "咽喉作痛",
                "方法": "方同上。"
            },
            {
                "名稱": "牙齒疼痛",
                "方法": "茱萸煎酒，含漱之。（孟詵《本草》）"
            },
            {
                "名稱": "小兒頭瘡",
                "方法": "吳茱萸，炒焦，為末，入汞粉少許，豬脂、醋調塗之。（《聖惠方》）"
            },
            {
                "名稱": "小兒瘭瘡",
                "方法": "一名火灼瘡，一名火爛瘡。茱萸煎酒，拭之良。（《兵部手集》）"
            },
            {
                "名稱": "老小風疹",
                "方法": "方同上。（《千金》）"
            },
            {
                "名稱": "癰疽發背及髮乳諸毒",
                "方法": "用吳茱萸一升，搗為末。用苦酒調塗帛上，貼之。（《外臺秘要》）"
            },
            {
                "名稱": "陰下濕癢",
                "方法": "吳茱萸煎湯，頻洗取效。（同上）"
            },
            {
                "名稱": "骨在肉中不出者",
                "方法": "咀茱萸封之，骨當腐出。（孟詵《食療》）"
            },
            {
                "名稱": "魚骨入腹，刺痛不得出者",
                "方法": "吳茱萸水煮一盞，溫服，其骨必軟出。未出再服。（同上）"
            },
            {
                "名稱": "蛇咬毒瘡",
                "方法": "用吳茱萸一兩為末。冷水和，作三服，立安。（《勝金方》）"
            },
            {
                "名稱": "肩疽白禿",
                "方法": "並用吳茱萸鹽淹過，炒研，醋和塗之。（《活幼口議》）"
            },
            {
                "名稱": "寒熱怪病",
                "方法": "寒熱不止，數日四肢堅如石，擊之似鐘磬聲，日漸瘦惡。用茱萸、木香等分，煎湯飲之愈。（夏子益方）"
            },
            {
                "名稱": "寸白蟲",
                "方法": "茱萸東北陰細根（大如指者勿用，洗去土）四兩，切，以水、酒各一升漬一宿，平旦分再服，當取蟲下。（《千金方》）"
            },
            {
                "名稱": "肝勞生蟲，眼中赤脈",
                "方法": "茱萸根（為末）一兩半，粳米半合，雞子白三個，化蠟一兩半。和丸小豆大。每米湯下三十丸，當取蟲下。"
            },
            {
                "名稱": "脾勞發熱，有蟲在脾中為病，令人好嘔者",
                "方法": "取東行茱萸根（大者）一尺，大麻子八升，橘皮二兩，三物㕮咀，以酒一斗，浸一宿，微火薄暖之，絞去滓，平旦空腹服一升，取蟲下，或死或半爛，或下黃汁。凡作藥時，切忌言語。（《刪繁方》）"
            },
            {
                "名稱": "腎熱肢腫拘急",
                "方法": "茱萸根一合半，桑白皮三合，酒二升，煮一升，日二服。（《普濟方》）"
            }
        ]
    },
    {
        "名字": "食茱萸",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《唐本草》",
        "校正": [
            "自木部移入此，併入《拾遺》欓子。"
        ],
        "別稱": [
            "榝（音殺）",
            "藙（音毅）",
            "艾子（《圖經》）",
            "越椒（《博雅》）",
            "欓子（《拾遺》）",
            "辣子"
        ],
        "釋名": [
            "",
            "弘景曰：《禮記》名藙，而俗中呼為榝子，當是不識藙字也。",
            "恭曰：《爾雅》云：椒榝醜梂。陸機《詩疏》云：椒，榝屬也。並有榝名，陶說誤矣。",
            "時珍曰：此即欓子也。蜀人呼為艾子，楚人呼為辣子，古人謂之藙及榝子。因其辛辣，蜇口慘腹，使人有殺毅黨然之狀，故有諸名。蘇恭謂茱萸之開口者為食茱萸。孟詵謂茱萸之閉口者為欓子。馬志謂粒大、色黃黑者為食茱萸，粒緊小、色青綠者為吳茱萸。陳藏器謂吳、食二茱萸是一物，入藥以吳地者為良，不當重出此條，只可言漢與吳，不可言食與不食。時珍竊謂數說皆因茱萸二字相混致誤耳。",
            "不知吳茱、食茱乃一類二種。茱萸取吳地者入藥，故名吳茱萸。欓子則形味似茱萸，惟可食用，故名食茱萸也。陳藏器不知食茱萸即欓子，重出欓子一條，正自誤矣。按：曹憲《博雅》云：欓子、越椒，茱萸也。鄭樵《通志》云：欓子，一名食茱萸，以別吳茱萸。《禮記·三牲》用藙，是食茱萸也。",
            "二說足證諸人之謬。"
        ],
        "集解": [
            "頌曰：欓子出閩中、江東。其木高大似樗，莖間有刺。其子辛辣如椒，南人淹藏作果品，或以寄遠。《吳越春秋》云：越以甘蜜丸欓報吳增封之禮，則欓之相贈尚矣。",
            "又曰：食茱萸，南北皆有之。其木亦甚高大，有長及百尺者。枝莖青黃，上有小白點。葉類油麻，其花黃色。蜀人呼為艾子，《禮記》所謂藙者是也。藙、艾，聲相近也。宜入食羹中，能發辛香。",
            "時珍曰：食茱萸、欓子、辣子，一物也。高木長葉，黃花綠子，叢簇枝上。",
            "味辛而苦，土人八月採，搗濾取汁，入石灰攪成，名曰艾油，亦曰辣米油，始辛辣蜇口，入食物中用。《周處風土記》以椒、欓、薑為三香，則自古尚之矣，而今貴人罕用之。",
            "實"
        ],
        "氣味": [
            "辛、苦，大熱，無毒"
        ],
        "氣味補充": [
            "時珍曰：有小毒，動脾火，病目者忌之。",
            "穎曰：發瘡痔、浮腫、虛恚。",
            "之才曰：畏紫石英。"
        ],
        "主治": [
            "功同吳茱萸，力稍劣爾。療水氣用之佳（蘇恭）。",
            "心腹冷氣痛，中惡，除咳逆，去臟腑冷，溫中，甚良（孟詵）。",
            "療蠱毒飛屍著喉口者，刺破，以子揩之，令血出，當下涎沫。煮汁服之，去暴冷腹痛，食不消，殺腥物（藏器）。治冷痢帶下，暖胃燥濕（時珍）。"
        ],
        "附方": [
            {
                "名稱": "赤白帶下",
                "方法": "欓子、石菖蒲等分，為末。每旦鹽、酒溫服二錢。（《經驗方》）"
            },
            {
                "名稱": "久瀉虛痢腹痛者",
                "方法": "欓子丸治之。欓子、肉豆蔻各一兩，陳米一兩半。以米一分同二味炒黃為末；一分生碾為末，粟米粥丸梧桐子大。每陳米飲下五十丸，日三服。（《普濟方》）"
            }
        ]
    },
    {
        "名字": "鹽麩子",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《開寶》",
        "校正": [
            "自木部移入此。"
        ],
        "釋名": [
            "五𣖾（音倍）、鹽膚子（《綱目》）、鹽梅子（同）、鹽梂子（同）、木鹽（《通志》）、天鹽（《靈草篇》）、叛奴鹽（《拾遺》）、酸桶（《拾遺》）",
            "藏器曰：蜀人謂之酸桶，亦曰酢桶。吳人謂之鹽麩。戎人謂之木鹽。",
            "時珍曰：其味酸、咸，故有諸名。《山海經》云：橐山多𣖾木。郭璞注云：𣖾木出蜀中，七、八月吐穗，成時如有鹽粉，可以酢羹。即此也。後人訛為五倍矣。"
        ],
        "集解": [
            "藏器曰：鹽麩子生吳、蜀山谷。樹狀如椿。七月子成穗，粒如小豆。上有鹽似雪，可為羹用。嶺南人取子為末食之，酸鹹止渴，將以防瘴。",
            "時珍曰：膚木即𣖾木，東南山原甚多。",
            "木狀如椿。其葉兩兩對生，長而有齒，面青背白，有細毛，味酸。正葉之下，節節兩邊，有直葉貼莖，如箭羽狀。五、六月開花，青黃色成穗，一枝累累。七月結子，大如細豆而扁，生青，熟微紫色。其核淡綠，狀如腎形。核外薄皮上有薄鹽，小兒食之，滇、蜀人採為木鹽。",
            "葉上有蟲，結成五倍子，八月取之。詳見虫部。《後魏書》云：勿吉國，水氣咸凝，鹽生樹上。即此物也。別有鹹平樹、咸草、酸角，皆其類也。附見於下："
        ],
        "附錄": [
            "鹹平樹，真臘國人，不能為酸，但用鹹平樹葉及莢與子為之。",
            "酸角",
            "雲南、臨安諸處有之。狀如豬牙皂莢，浸水和羹，酸美如醋。",
            "咸草",
            "扶桑東有女國，產咸草。葉似邪蒿，而氣香味鹹，彼人食之。",
            "子"
        ],
        "氣味": [
            "酸、咸，微寒，無毒"
        ],
        "氣味補充": [
            "鹽霜制汞、硫。"
        ],
        "主治": [
            "除痰飲瘴瘧，喉中熱結喉痹，止渴，解酒毒黃疸，飛屍蠱毒，天行寒熱，痰嗽，變白，生毛髮，去頭上白屑，搗末服之（藏器）。生津，降火化痰，潤肺滋腎，消毒止痢收汗，治風濕眼病（時珍）。",
            "破血止血，蠱毒血痢，殺蛔蟲，並煎服之（《開寶》）。",
            "根白皮",
            "酒疸，搗碎，米泔浸一宿，平旦空腹溫服一、二升（《開寶》）。諸骨鯁，以醋煎濃汁，時呷之（時珍）。"
        ],
        "發明": [
            "時珍曰：鹽麩子氣寒味酸而咸，陰中之陰也。咸能軟而潤，故降火化痰消毒；酸能收而澀，故生津潤肺止痢。腎主五液：入肺為痰，入脾為涎，入心為汗，入肝為淚，自入為唾，其本皆水也。鹽麩、五倍先走腎、肝，有救水之功。所以痰涎、盜汗、風濕、下淚、涕唾之證，皆宜用之。",
            "樹白皮",
            "時珍曰：按：《本草集議》云：鹽麩子根能軟雞骨。岑公云：有人被雞骨鯁，項腫可畏。用此根煎醋，啜至三碗，便吐出也。又彭醫官治骨鯁，以此根搗爛，入鹽少許，綿裹，以線系定吞之，牽引上下，亦釣出骨也。"
        ],
        "附方": []
    },
    {
        "名字": "醋林子",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《圖經》",
        "校正": [
            "自外類移入此。"
        ],
        "釋名": [
            "時珍曰：以味得名。"
        ],
        "集解": [
            "頌曰：醋林子，生四川邛州山野林箐中。木高丈餘，枝葉繁茂。三月開白花，四出。九月、十月子熟，累累數十枚成朵，生青熟赤，略類櫻桃而蒂短。熟時採之陰乾，連核用。土人以鹽、醋收藏，充果食。其葉味酸，夷獠人採得，入鹽和魚膾食，云勝用醋也。",
            "實"
        ],
        "氣味": [
            "酸，溫，無毒"
        ],
        "氣味補充": [
            ""
        ],
        "主治": [
            "久痢不瘥，及痔漏下血，蛔咬心痛，小兒疳蛔，心腹脹滿黃瘦，下寸白蟲，單搗為末，酒調一錢匕服之甚效。鹽、醋藏者，食之生津液，醒酒止渴。多食，令人口舌粗拆也（蘇頌）。"
        ]
    },
    {
        "名字": "茗",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《唐本草》",
        "校正": [
            "自木部移入此。"
        ],
        "別稱": [
            "苦𣘻（搽",
            "途二音，《唐本》）",
            "檟（《爾雅》）",
            "蔎（音設）",
            "荈（音舛）"
        ],
        "釋名": [
            "",
            "頌曰：郭璞云：早採為荼，晚採為茗，一名荈，蜀人謂之苦荼。",
            "陸羽云：其名有五：一荼，二檟，三蔎，四茗，五荈。",
            "時珍曰：楊慎《丹鉛錄》云：荼，即古茶字（音途）。《詩》云「誰謂荼苦，其甘如薺」是也。顏師古云：漢時荼陵，始轉途音為宅加切，或言六經無茶字，未深考耳。"
        ],
        "集解": [
            "《神農食經》曰：荼茗生益州及山陵道旁。凌冬不死，三月三日採干。",
            "恭曰：茗生山南。漢中山谷。《爾雅》云：檟，苦荼。郭璞注云：樹小似梔子。冬生葉，可煮作羹飲。",
            "頌曰：今閩、浙、蜀荊、江湖、淮南山中皆有之，通謂之荼。春中始生嫩葉，蒸焙去苦水，末之乃可飲。與古所食，殊不同也。陸羽《茶經》云：茶者，南方嘉木。自一尺、二尺至數十尺，其巴川峽山有兩人合抱者，伐而掇之。木如瓜蘆，葉如梔子，花如白薔薇，實如栟櫚，蒂如丁香，根如胡桃。",
            "其上者生爛石，中者生礫壤，下者生黃土。藝法如種瓜，三歲可採。陽崖陰林。紫者上，綠者次；筍者上，芽者次；葉卷者上，舒者次。在二月、三月、四月之間，茶之筍者，生於爛石之間，長四五寸，若蕨之始抽，凌露採之。茶之芽者，發於叢薄之上，有三枝、四枝、五枝，於枝顛採之。",
            "採得蒸焙封干，有千類萬狀也。略而言之：如胡人靴者蹙縮然，如犎牛臆者廉襜然，浮雲出山者輪囷然，飆風拂水者涵澹然，皆茶之精好者也。如竹籜，如霜荷，皆茶之瘠老者也。其別者，有石楠芽、枸杞芽、枇杷芽，皆治風疾。又有皂莢芽、槐芽、柳芽，乃上春摘其芽和茶作之。",
            "故今南人輸官茶，往往雜以眾葉。惟茅蘆竹箬之類不可入，自余山中草木芽葉，皆可和合，椿、柿尤奇。真茶性冷，惟雅州蒙山出者溫而主疾。毛文錫《茶譜》云：蒙山有五頂，上有茶園，其中頂曰上清峰。昔有僧人病冷且久，遇一老父謂曰：蒙之中頂茶，當以春分之先後，多構人力，俟雷發聲，並手採擇，三日而止。",
            "若獲一兩，以本處水煎服，即能祛宿疾；二兩當眼前無疾，三兩能固肌骨，四兩即為地仙矣。其僧如說，獲一兩餘服之，未盡而疾瘳。其四頂茶園，採摘不廢。惟中峰草木繁密，雲霧蔽虧，鷙獸時出，故人跡不到矣。近歲稍貴此品，製作亦精於他處。",
            "陳承曰：近世蔡襄述閩茶極備。惟建州北苑數處產者，性味與諸方略不同。今亦獨名蠟茶，上供御用。碾治作餅，日曬得火愈良。其他者或為芽，或為末收貯，若微見火便硬，不可久收，色味俱敗。惟鼎州一種芽茶，性味略類建茶，今汴中及河北、京西等處磨為末，亦冒臘茶者，是也。",
            "宗奭曰：苦荼即今茶也。陸羽有《茶經》，丁謂有《北苑茶錄》，毛文錫有《茶譜》，蔡宗顏有《茶對》，皆甚詳。",
            "然古人謂茶為雀舌、麥顆，言其至嫩也。又有新芽一發，便長寸余，其粗如針，最為上品，其根干、水土力皆有餘故也。雀舌、麥顆又在下品，前人未知爾。",
            "時珍曰：茶有野生、種生，種者用子。其子大如指頂，正圓黑色。其仁入口，初甘後苦，最戟人喉，而閩人以榨油食用。二月下種，一坎須百顆乃生一株，蓋空殼者多故也。畏水與日，最宜坡地蔭處。清明前採者上，穀雨前者次之，此後皆老茗爾。採、蒸、揉、焙、修造皆有法，詳見《茶譜》。",
            "茶之稅始於唐德宗，盛於宋、元，及於我朝，乃與西番互市易馬。夫茶一木爾，下為民生日用之資，上為朝廷賦稅之助，其利博哉。昔賢所稱，大約謂唐人尚茶，茶品益眾。有雅州之蒙頂、石花、露芽、穀芽為第一，建寧之北苑龍鳳團為上供。蜀之茶，則有東川之神泉獸目，硤州之碧澗明月，夔州之真香，邛州之火井，思安黔陽之都濡，嘉定之峨眉，瀘州之納溪，玉壘之沙坪。",
            "楚之茶，則有荊州之仙人掌，湖南之白露，長沙之鐵色，蘄州蘄門之團面，壽州霍山之黃芽，廬州之六安英山，武昌之樊山，岳州之巴陵，辰州之漵浦，湖南之寶慶、茶陵。吳越之茶，則有湖州顧渚之紫筍，福州方山之生芽，洪州之白露，雙井之白毛，廬山之雲霧，常州之陽羨，池州之九華，丫山之陽坡，袁州之界橋，睦州之鳩坑，宣州之陽坑，金華之舉岩，會稽之日鑄。皆產茶有名者。",
            "其他猶多，而猥雜更甚。按：陶隱居注苦菜云：酉陽、武昌、廬江、晉陵皆有好茗，飲之宜人。凡所飲物，有茗及木葉、天門冬苗、菝葜葉，皆益人。余物並冷利。又巴東縣有真茶，火焙作卷結，為飲亦令人不眠。俗中多煮檀葉及大皂李葉作茶飲，並冷利。南方有瓜蘆木，亦似茗也。",
            "今人採櫧、櫟、山礬、南燭、烏藥諸葉，皆可為飲，以亂茶云。",
            "葉"
        ],
        "氣味": [
            "苦、甘，微寒，無毒",
            "藏器曰：苦寒，久食，令人瘦，去人脂，使人不睡。飲之宜熱，冷則聚痰。",
            "胡洽曰：與榧同食，令人身重。",
            "李鵬飛曰：大渴及酒後飲茶，水入腎經，令人腰、腳、膀胱冷痛，兼患水腫、攣痹諸疾。大抵飲茶宜熱、宜少，不飲尤佳，空腹最忌之。",
            "時珍曰：服威靈仙、土茯苓者，忌飲茶。",
            "苦，寒，有毒"
        ],
        "主治": [
            "瘻瘡，利小便，去痰熱，止渴，令人少睡，有力悅志（《神農食經》）。下氣消食。作飲，加茱萸、蔥、薑良（蘇恭）。破熱氣，除瘴氣，利大小腸（藏器）。",
            "清頭目，治中風昏憒，多睡不醒（好古）。治傷暑。合醋，治泄痢，甚效（陳承）。炒煎飲，治熱毒赤白痢。同芎藭、蔥白煎飲，止頭痛（吳瑞）。濃煎，吐風熱痰涎（時珍）。",
            "喘急咳嗽，去痰垢。搗仁洗衣，除油膩（時珍）。"
        ],
        "發明": [
            "好古曰：茗茶氣寒味苦，入手、足厥陰經。治陰證湯藥內入此，去格拒之寒，及治伏陽，大意相似。《經》云：苦以泄之。其體下行，所以能清頭目。",
            "機曰：頭目不清，熱熏上也。以苦泄其熱，則上清矣。且茶體輕浮，採摘之時，芽櫱初萌，正得春升之氣，味雖苦而氣則薄，乃陰中之陽，可升可降。利頭目，蓋本諸此。",
            "汪穎曰：一人好燒鵝炙爆，日常不缺。人咸防其生癰疽，後卒不病。訪知其人每夜必啜涼茶一碗，乃知茶能解炙爆之毒也。",
            "楊士瀛曰：薑茶治痢。薑助陽，茶助陰，並能消暑、解酒食毒。且一寒一熱，調平陰陽，不問赤、白、冷、熱，用之皆良。生薑細切，與真茶等分，新水濃煎服之。蘇東坡以此治文潞公有效。",
            "時珍曰：茶苦而寒，陰中之陰，沉也，降也，最能降火。火為百病，火降則上清矣。然火有五，火有虛實。若少壯胃健之人，心肺脾胃之火多盛，故與茶相宜。溫飲則火因寒氣而下降，熱飲則茶借火氣而升散，又兼解酒食之毒，使人神思闓爽，不昏不睡，此茶之功也。若虛寒及血弱之人，飲之既久，則脾胃惡寒，元氣暗損，土不制水，精血潛虛；成痰飲，成痞脹，成痿痹，成黃瘦，成嘔逆，成洞瀉，成腹痛，成疝瘕，種種內傷，此茶之害也。民生日用，蹈其弊者，往往皆是，而婦嫗受害更多，習俗移人，自不覺爾。",
            "況真茶既少，雜茶更多，其為患也，又可勝言哉？人有嗜茶成癖者，時時咀啜不止，久而傷營傷精，血不華色，黃瘁痿弱，抱病不悔，尤可嘆惋。晉干寶《搜神記》載：武官因時病後，啜茗一斛二升乃止。才減升合，便為不足。有客令更進五升，忽吐一物，狀如牛脾而有口。",
            "澆之以茗，盡一斛二升。再澆五升，即溢出矣。人遂謂之斛茗瘕。嗜茶者觀此可以戒矣。陶隱居《雜錄》言：丹丘子、黃山君服茶輕身換骨，《壺公食忌》言：苦茶久食羽化者，皆方士謬言誤世者也。按：唐右補闕母炅代茶飲序云：釋滯消擁，一日之利暫佳；瘠氣侵精，終身之累斯大。",
            "獲益則功歸茶力，貽患則不謂茶災。豈非福近易知，禍遠難見乎？又宋學士蘇軾《茶說》云：除煩去膩，世故不可無茶，然暗中損人不少。空心飲茶入鹽，直入腎經，且冷脾胃，乃引賊入室也。惟飲食後濃茶漱口，既去煩膩，而脾胃不知，且苦能堅齒消蠹，深得飲茶之妙。古人呼茗為酪奴，亦賤之也。",
            "時珍早年氣盛，每飲新茗必至數碗，輕汗發而肌骨清，頗覺痛快。中年胃氣稍損，飲之即覺為害，不痞悶嘔惡，即腹冷洞泄。故備述諸說，以警同好焉。又濃茶能令人吐，乃酸苦湧泄為陰之義，非其性能升也。"
        ],
        "附方": [
            {
                "名稱": "氣虛頭痛",
                "方法": "用上春茶末調成膏，置瓦盞內覆轉，以巴豆四十粒，作二次燒煙燻之，曬乾乳細。每服一字，別入好茶末，食後煎服，立效。（《醫方大成》）"
            },
            {
                "名稱": "熱毒下痢",
                "方法": "《食醫心鏡》：赤白下痢。"
            },
            {
                "名稱": "以好茶一斤，炙搗末，濃煎一、二盞服。久患痢者，亦宜服之。《直指》",
                "方法": "用蠟茶，赤痢以蜜水煎服，白痢以連皮自然薑汁同水煎服。二、三服即愈。《經驗良方》：用蠟茶二錢，湯點七分，入麻油一蜆殼和服，須臾腹痛大下即止。一少年用之有效。一方：蠟茶末，以白梅肉和丸。赤痢甘草湯下白痢烏梅湯下，各百丸。一方：建茶合醋煎，熱服，即止。"
            },
            {
                "名稱": "大便下血",
                "方法": "營衛氣虛，或受風邪，或食生冷，或啖炙爆，或飲食過度，積熱腸間，使脾胃受傷，糟粕不聚，大便下利清血，臍腹作痛，裡急後重，及酒毒一切下血，並皆治之。用細茶半斤（碾末），川百藥煎五個（燒存性）。每服二錢，米飲下，日二服。（《普濟方》）"
            },
            {
                "名稱": "產後秘塞",
                "方法": "以蔥涎調蠟茶末，丸百丸，茶服自通。不可用大黃利藥，利者百無一生。（郭稽中《婦人方》）久年心痛十年、五年者：煎湖茶，以頭醋和勻，服之良。（《兵部手集》）"
            },
            {
                "名稱": "腰痛難轉",
                "方法": "煎茶五合，投醋二合，頓服。（《食醫心鏡》）"
            },
            {
                "名稱": "嗜茶成癖",
                "方法": "一人病此，一方士令以新鞋盛茶令滿，任意食盡，再盛一鞋，如此三度，自不吃也。男用女鞋，女用男鞋，用之果愈也。（《集簡方》）"
            },
            {
                "名稱": "解諸中毒",
                "方法": "芽茶、白礬等分，碾末，冷水調下。（《簡便方》）"
            },
            {
                "名稱": "痘瘡作癢",
                "方法": "房中宜燒茶煙恆熏之。"
            },
            {
                "名稱": "陰囊生瘡",
                "方法": "用蠟麵茶，為末。先以甘草湯洗，後貼之妙。（《經驗方》）"
            },
            {
                "名稱": "腳丫濕爛",
                "方法": "茶葉嚼爛敷之，有效。（《攝生方》）"
            },
            {
                "名稱": "蠼螋尿瘡",
                "方法": "初如糝粟，漸大如豆，更大如火烙漿疱，疼痛至甚者。速以草茶，並蠟茶俱可，以生油調敷。藥至，痛立止。（《勝金方》）"
            },
            {
                "名稱": "風痰顛疾",
                "方法": "茶芽、梔子各一兩。煎濃汁一碗服。良久探吐。（《摘玄方》）"
            },
            {
                "名稱": "霍亂煩悶",
                "方法": "茶末一錢煎水，調幹薑末一錢，服之即安。（《聖濟總錄》）"
            },
            {
                "名稱": "月水不通",
                "方法": "茶清一瓶，入沙糖少許，露一夜服。雖三個月胎亦通，不可輕視。（鮑氏）"
            },
            {
                "名稱": "痰喘咳嗽，不能睡臥",
                "方法": "好末茶一兩，白殭蠶一兩，為末，放碗內蓋定，傾沸湯一小盞。臨臥，再添湯點服。（《瑞竹堂方》）"
            },
            {
                "名稱": "上氣喘急，時有咳嗽",
                "方法": "茶子、百合等分。為末，蜜丸梧桐子大。每服七丸，新汲水下。（《聖惠方》）"
            },
            {
                "名稱": "喘嗽齁䶎，不拘大人、小兒",
                "方法": "用糯米泔少許磨茶子，滴入鼻中，令吸入口服之。口咬竹筒，少頃涎出如線。不過二、三次絕根，屢驗。（《經驗良方》）頭腦鳴響，狀如蟲蛀，名大白蟻：以茶子為末，吹入鼻中，取效。（楊拱《醫方摘要》）"
            }
        ],
        "氣味補充": [
            ""
        ]
    },
    {
        "名字": "皋蘆",
        "來源": {
            "本草綱目": {
                "部": "果",
                "卷": "三十二",
                "類": ""
            }
        },
        "出自": "《拾遺》",
        "校正": [
            "自木部移入此。"
        ],
        "別稱": [
            "瓜蘆（弘景）",
            "苦䔲"
        ],
        "釋名": [
            "",
            "藏器曰：《南越志》云：龍川縣有皋蘆，一名瓜蘆，葉似茗。土人謂之過羅，或曰物羅，皆夷語也。"
        ],
        "集解": [
            "弘景《苦菜注》曰：南方有瓜蘆，亦似茗。若摘取其葉，作屑煮飲，即通夜不睡。煮鹽人惟資此飲，而交、廣最所重，客來先設，乃加以香芼之物。",
            "李珣曰：按：此木即皋蘆也。生南海諸山中，葉似茗而大，味苦澀，出新平縣。南人取作茗飲，極重之，如蜀人飲茶也。",
            "時珍曰：皋蘆葉狀如茗，而大如手掌。挼碎泡飲，最苦而色濁，風味比茶不及遠矣。今廣人用之，名曰苦䔲。",
            "葉"
        ],
        "氣味": [
            "苦，平，無毒"
        ],
        "氣味補充": [
            "",
            "時珍曰：寒。胃冷者不可用。"
        ],
        "主治": [
            "煮飲，止渴明目除煩，令人不睡，消痰利水（藏器）。",
            "通小腸，治淋，止頭痛煩熱（李珣）。噙咽，清上膈，利咽喉（時珍）。"
        ],
        "附方": []
    }
]