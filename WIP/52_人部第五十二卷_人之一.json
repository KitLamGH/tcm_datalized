[
    {
        "名字": "人部第五十二卷",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "附註": [
            "魏《吳普本草》，李當之《藥錄》，宋雷斅《炮炙》，齊徐之才《藥對》，孫思邈《千金》，甄權《藥性》，唐孟詵《食療》，蜀韓保升《重注》，宋寇宗奭《衍義》，元李杲《法象》，王好古《湯液》，朱震亨《補遺》，明汪機《會編》"
        ]
    },
    {
        "名字": "人之一",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "凡三十七種，附二條"
    },
    {
        "名字": "發髲",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "音被。《本經》",
        "別稱": [
            "𩮀（音總"
        ],
        "釋名": [
            "甄立言）、髲髢（音剃。亦作鬄）。",
            "李當之曰：發髲是童男發。",
            "弘景曰：不知發髲審是何物？髲字書記所無。或作蒜音，今人呼斑發為蒜髮，書家亦呼亂髮為鬈，恐即鬈也。童男之理，或未全明。",
            "恭曰：此發髲，根也，年久者用之神效。字書無髲字，即發字誤矣。既有亂髮，則發髲去病。用陳久者，如船茹、敗天公、蒲席，皆此例也。甄立言本草作𩮀。𩮀，亦發也。鬈乃發美貌，有聲無質，陶說非矣。",
            "宗奭曰：發髲、亂髮，自是兩等。發髲味苦，即陳舊經年歲者，如橘皮、半夏取陳者入藥更良之義。今人謂之頭髲。其亂髮條中自無用髲之義，二義甚明，不必過搜索也。",
            "時珍曰：發髲，乃剪髢下發也；亂髮，乃梳櫛下發也。按：許慎《說文》云：大人曰髡，小兒曰剃。顧野王《玉篇》云：髲，鬄也。鬄，發髲也。二說甚明。古者刑人鬄發，婦人以之被髻，故謂之發髲。《周禮》云：王后夫人之服，有以發髢為首飾者是矣。又詩云：鬒髮如雲，不屑髢也。",
            "甄權所謂發𩮀，雷斅所謂二十男子頂心剪下發者，得之矣。李當之以為童男發，陶弘景以為鬈髮，蘇恭以為髮根，宗奭以為陳發者，並誤矣。且顧野王在蘇恭之前，恭不知《玉篇》有髲字，亦欠考矣。《毛萇詩傳》云：被之僮僮。被，首飾也。編髮為之，即此髲也。"
        ],
        "修治": [
            "斅曰：發髲，是男子年二十以來，無疾患，顏貌紅白，於頂心剪下者。入丸藥膏中用，先以苦參水浸一宿，漉出入瓶子，以火煅赤，放冷研用。",
            "時珍曰：今人以皂莢水洗淨，曬乾，入罐固濟，煅存性用，亦良。"
        ],
        "氣味": [
            "苦，溫，無毒"
        ],
        "氣味補充": [
            "《別錄》：小寒。"
        ],
        "主治": [
            "五癃關格不通，利小便水道，療小兒癇，大人痓。仍自還神化（《本經》）。合雞子黃煎之，消為水，療小兒驚熱百病（《別錄》）。止血悶血暈，金瘡傷風，血痢，入藥燒存性。用煎膏，長肉消瘀血（大明）。"
        ],
        "發明": [
            "韓保升曰：《本經》云：自還神化。李當之云：神化之事，未見別方。按《異苑》云：人發變為鱔魚。神化之異，應此者也。又藏器曰：生人發掛果樹上，烏鳥不敢來食其實。又人逃走，取其發於緯車上卻轉之，則迷亂不知所適。此皆神化。",
            "時珍曰：發者血之餘。埋之土中，千年不朽，煎之至枯，復有液出。誤食入腹，變為症蟲；煅治服餌，令發不白。此正神化之應驗也。"
        ],
        "附方": [
            {
                "名稱": "石淋痛澀",
                "方法": "發髲燒存性，研末。每服用一錢，井水服之。（《肘後方》）"
            },
            {
                "名稱": "傷寒黃病",
                "方法": "發髲燒研，水服一寸匕，日三。（《傷寒類要》）"
            },
            {
                "名稱": "胎衣不下",
                "方法": "亂髮、頭髲結，撩喉、口中。（孫真人方）"
            },
            {
                "名稱": "小兒客忤，因見生人所致",
                "方法": "取來人囟上發十莖、斷兒衣帶少許，合燒研末。和乳飲兒，即愈。（《千金方》）"
            },
            {
                "名稱": "急肚疼病",
                "方法": "用本人頭髮三十根，燒過酒服。即以水調芥子末，封在臍內，大汗如雨，即安。（談野翁方）"
            },
            {
                "名稱": "瘭癌惡瘡",
                "方法": "生髮灰，米湯服二錢。外以生髮灰三分，皂莢刺灰二分，白芨一分，為末。乾摻，或以豬膽汁調。（《直指方》）"
            }
        ]
    },
    {
        "名字": "亂髮",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《別錄》",
        "別稱": [
            "血餘（《綱目》）",
            "人退"
        ],
        "釋名": [
            "",
            "時珍曰：頭上曰發，屬足少陰、陽明；耳前曰鬢，屬手、足少陽；目上曰眉，屬手、足陽明；唇上曰髭，屬手陽明；頦下曰須，屬足少陰、陽明；兩頰曰髯，屬足少陽。其經氣血盛，則美而長；氣多血少，則美而短；氣少血多，則少而惡；氣血俱少，則其處不生。氣血俱熱，則黃而赤；氣血俱衰，則白而落。",
            "《素問》云：腎之華在發。王冰注云：腎主髓，腦者髓之海，發者腦之華，腦減則發素。滑壽注云：水出高原，故腎華在發。發者血之餘，血者水之類也。今方家呼發為血餘，蓋本此義也。《龍木論》謂之人退焉。葉世傑《草木子》云：精之榮以須，氣之榮以眉，血之榮以發。",
            "《類苑》云：發屬心，稟火氣而上生；須屬腎，稟水氣而下生；眉屬肝，稟木氣而側生。故男子腎氣外行而有須，女子、宦人則無須，而眉、發不異也。說雖不同，亦各有理，終不若分經者為的。劉君安云：欲發不落，梳頭滿千遍。又云：發宜多梳，齒宜數叩。皆攝精益腦之理爾。",
            "又昆齋吳玉有白髮辨，言發之白，雖有遲早老少，皆不繫壽之修短，由祖傳及隨事感應而已。援引古今為證，亦自有理。文多不錄。"
        ],
        "氣味": [
            "苦，微溫，無毒"
        ],
        "氣味補充": [
            ""
        ],
        "主治": [
            "咳嗽，五淋，大小便不通，小兒驚癇，止血。鼻衄，燒灰吹之立已（《別錄》）。燒灰，療轉胞，小便不通，赤白痢，哽噎，癰腫，狐尿刺，屍疰，疔腫骨疽雜瘡（蘇恭）。消瘀血，補陰甚捷（震亨）。"
        ],
        "發明": [
            "時珍曰：發乃血餘，故能治血病，補陰，療驚癇，去心竅之血。劉君安以己發合頭垢等分燒存性，每服豆許三丸，名曰還精丹，令頭不白。又老唐方，亦用自己亂髮洗淨，每一兩入川椒五十粒，泥固，入瓶煅黑研末，每空心酒服一錢，令髭髮長黑。此皆補陰之驗也。用椒者，取其下達爾。",
            "弘景曰：俗中嫗母為小兒作雞子煎，用其父梳頭亂髮，雜雞子黃熬，良久得汁，與兒服，去痰熱，療百病。"
        ],
        "附方": [
            {
                "名稱": "孩子熱瘡",
                "方法": "亂髮一團如梨子大，雞子黃十個煮熟，同於銚子內熬，至甚干始有液出，旋置盞中，液盡為度。用敷瘡上，即以苦參粉粉之，神妙。詳見雞子黃下。（劉禹錫《傳信方》）"
            },
            {
                "名稱": "小兒斑疹",
                "方法": "發灰，飲服三錢。（《子母秘錄》）"
            },
            {
                "名稱": "小兒斷臍",
                "方法": "即用清油調發灰敷之，不可傷水。臍濕不幹，亦敷之。"
            },
            {
                "名稱": "小兒重舌欲死者",
                "方法": "以亂髮灰半錢，調敷舌下。不住用之。（《簡要濟眾》）"
            },
            {
                "名稱": "小兒燕口，兩角生瘡",
                "方法": "燒亂髮，和豬脂塗之。（《子母秘錄》）"
            },
            {
                "名稱": "小兒吻瘡",
                "方法": "發灰，和豬脂塗之。（《聖惠方》）"
            },
            {
                "名稱": "小兒驚啼",
                "方法": "亂髮燒研，乳汁或酒服少許，良。（《千金》）"
            },
            {
                "名稱": "鼻血眩冒欲死者",
                "方法": "亂髮燒研，水服方寸匕，仍吹之。（《梅師方》）"
            },
            {
                "名稱": "鼻血不止",
                "方法": "血餘，燒灰吹之，立止，永不發。男用母發，女用父發。《聖惠》：用亂髮灰一錢，人中白五分，麝香少許，為末，搐鼻。名三奇散。"
            },
            {
                "名稱": "肺疽吐血",
                "方法": "發灰一錢，米醋二合，白湯一盞，調服。（《三因方》）"
            },
            {
                "名稱": "咳嗽有血",
                "方法": "小兒胎髮灰，入麝香少許，酒下。每個作一服，男用女，女用男。（《朱氏集驗》）"
            },
            {
                "名稱": "齒縫出血",
                "方法": "頭髮切，入銚內炒存性，研，摻之。（華佗《中藏經》）"
            },
            {
                "名稱": "肌膚出血",
                "方法": "胎髮燒灰，敷之即止。或吹入鼻中。（《證治要訣》）"
            },
            {
                "名稱": "諸竅出血",
                "方法": "頭髮、敗棕、陳蓮蓬，並燒灰等分。每服三錢，木香湯下。（《仁齋直指》）"
            },
            {
                "名稱": "上下諸血",
                "方法": "或吐血，或心衄，或內崩，或舌上出血如簪孔，或鼻衄，或小便出血。並用亂髮灰，水服方寸匕，一日三服。（《聖濟》）"
            },
            {
                "名稱": "無故遺血",
                "方法": "亂髮及爪甲燒灰，酒服方寸匕。（《千金方》）"
            },
            {
                "名稱": "小便尿血",
                "方法": "發灰二錢，醋湯服。（《永類方》）"
            },
            {
                "名稱": "血淋苦痛",
                "方法": "亂髮燒存性二錢，入麝少許，米飲服。（《危氏方》）"
            },
            {
                "名稱": "大便瀉血",
                "方法": "血餘半兩（燒灰），雞冠花根、柏葉各一兩，為末。臥時酒服二錢，來早以溫酒一盞投之。一服見效。（《普濟》）"
            },
            {
                "名稱": "胎產便血",
                "方法": "發灰，每飲服二錢。（昝殷《產寶》）"
            },
            {
                "名稱": "女人漏血",
                "方法": "亂髮洗淨燒研，空心溫酒服一錢。（《婦人良方》）"
            },
            {
                "名稱": "月水不通",
                "方法": "童男、童女發各三兩（燒灰），斑蝥二十一枚（糯米炒黃），麝香一錢，為末。每服一錢，食前熱生薑酒下。（《聖惠方》）"
            },
            {
                "名稱": "婦人陰吹",
                "方法": "胃氣下泄，陰吹而正喧，此穀氣之實也，宜豬膏發煎導之。用豬膏半斤，亂髮雞子大三枚，和煎，發消藥成矣。分再服，病從小便中出也。（張仲景方）"
            },
            {
                "名稱": "女勞黃疸",
                "方法": "因大熱大勞交接後入水所致。身目俱黃，發熱惡寒，小腹滿急，小便難。用膏發煎治之，即上方。（《肘後方》）"
            },
            {
                "名稱": "黃疸尿赤",
                "方法": "亂髮灰，水服一錢，日三次，秘方也。（《肘後》）"
            },
            {
                "名稱": "大小便閉",
                "方法": "亂髮灰三指撮，投半升水服。（姚氏）"
            },
            {
                "名稱": "乾霍亂病",
                "方法": "脹滿煩躁。亂髮一團燒灰，鹽湯二升，和服取吐。（《十便良方》）"
            },
            {
                "名稱": "屍疰中惡",
                "方法": "《子母秘錄》：用亂髮如雞子大，燒研，水服。一方：用亂髮灰半兩，杏仁半兩（去皮、尖，研），煉蜜丸梧桐子大。每溫酒，日下二三十丸。"
            },
            {
                "名稱": "破傷中風",
                "方法": "亂髮如雞子大，無油器中熬焦黑，研，以好酒一盞沃之，入何首烏末二錢灌之。少頃再灌。（《本草衍義》）"
            },
            {
                "名稱": "沐發中風",
                "方法": "方同上。"
            },
            {
                "名稱": "令髮長黑",
                "方法": "亂髮洗曬，油煎焦枯，研末，擦發良。（《聖惠》）"
            },
            {
                "名稱": "擦落耳鼻",
                "方法": "頭髮瓶盛泥固，煅過研末。以擦落耳、鼻，乘熱蘸發灰綴定，軟帛縛住，勿令動，自生合也。（《經驗良方》）"
            },
            {
                "名稱": "耳猝腫痛",
                "方法": "亂髮裹杏仁末，塞之。（《聖惠方》）"
            },
            {
                "名稱": "吞發在咽",
                "方法": "取自己亂髮燒灰，水服一錢。（《延齡至寶方》）"
            },
            {
                "名稱": "蜈蚣螫咬",
                "方法": "頭髮燒煙燻之。"
            },
            {
                "名稱": "疔腫惡瘡",
                "方法": "亂髮、鼠屎等分，燒灰。針入瘡內，大良。（《聖惠方》）"
            },
            {
                "名稱": "瘡口不合",
                "方法": "亂髮、露蜂房、蛇蛻皮各燒存性一錢用溫酒食前調服，神妙。（《蘇沈良方》）"
            },
            {
                "名稱": "下疳濕瘡",
                "方法": "發灰一錢，棗核七個，燒研，洗貼。（《心鏡》）"
            },
            {
                "名稱": "大風癘瘡",
                "方法": "用新竹筒十個，內裝黑豆一層，頭髮一層，至滿，以稻糠火盆內煨之，候汁滴出，以盞接承，翎掃瘡上，數日即愈。亦治諸瘡。（邵真人《經驗方》）"
            }
        ]
    },
    {
        "名字": "頭垢",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《別錄》",
        "釋名": [
            "梳上者名百齒霜。",
            "弘景曰：《術》云，頭垢浮針，以肥膩故耳。今當用悅澤人者，其垢可丸也。"
        ],
        "氣味": [
            "咸、苦，溫，有毒"
        ],
        "氣味補充": [
            ""
        ],
        "主治": [
            "淋閉不通（《別錄》）。療噎疾，酸漿煎膏用之，立愈。又治勞復（弘景）。中蠱毒、蕈毒，米飲或酒化下，並取吐為度（大明）。"
        ],
        "附方": [
            "天行勞復：含頭垢棗核大一枚，良。（《類要》）",
            "預防勞復：傷寒初愈，欲令不勞復者。頭垢燒研，水丸梧桐子大，飲服一丸。（《外臺秘要》）",
            "頭身俱痛煩悶者：頭垢豆許，水服。囊盛蒸豆，熨之。（《肘後》）",
            "小兒霍亂：梳垢，水服少許。",
            "小兒哭疰：方同上。",
            "百邪鬼魅：方同上。（並《千金》）",
            "婦人吹乳：百齒霜，以無根水丸梧桐子大。每服三丸，食後屋上倒流水下，隨左右暖臥，取汗甚效。或以胡椒七粒，同百齒霜和丸，熱酒下，得汗立愈。（《衛生寶鑑》）",
            "婦人乳癤：酒下梳垢五丸，即退消。",
            "婦人足瘡，經年不愈，名裙風瘡。用男子頭垢，桐油調作隔紙膏，貼之。（並《簡便》）。",
            "臁脛生瘡：頭垢、枯礬研勻，豬膽調敷。（《壽域方》）",
            "下疳濕瘡：蠶繭盛頭垢，再以一繭合定，煅紅，出火毒研，搽。（楊氏）",
            "小兒緊唇：頭垢塗之。（《肘後方》）",
            "菜毒脯毒：凡野菜、諸脯肉、馬肝、馬肉毒。以頭垢棗核大，含之咽汁，能起死人。或白湯下亦可。（《千金方》）",
            "自死肉毒：故頭巾中垢一錢，熱水服，取吐。",
            "猘犬毒人：頭垢、蝟皮等分，燒灰，水服一杯。口噤者灌之。犬咬人瘡重發者。以頭垢少許納瘡中，用熱牛屎封之。",
            "如果被猘犬咬傷中毒，可取頭垢和蝟皮各等分，燒成灰後加水服下一杯。如果中毒者口不能張開，可用湯匙灌服。如果被犬咬傷後反覆發作，可取少量的頭垢 поместите в рану и запечатайте ее горячим коровьим навозом.",
            "諸蛇毒人：梳垢一團，尿和敷上。仍炙梳出汗，熨之。（並《千金方》）",
            "蜈蚣螫人：頭垢、苦參末，酒調敷之。（《篋中》）",
            "蜂蠆螫人：頭垢封之。",
            "蟲蟻螫人：同上。（並《集簡》）",
            "竹木刺肉不出：頭垢塗之，即出。（劉涓子）",
            "飛絲入目：頭上白屑少許，揩之即出。（《物類相感志》）",
            "赤目腫痛：頭垢一芥子，納入取淚。（《摘玄方》）",
            "噫吐酸漿：漿水煎頭垢豆許，服一杯效。（《普濟方》）"
        ]
    },
    {
        "名字": "耳塞",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《日華》",
        "別稱": [
            "耳垢（《綱目》）",
            "腦膏（《日華》）",
            "泥丸脂"
        ],
        "釋名": [
            "",
            "時珍曰：《修真指南》云：腎氣從脾右畔上入於耳，化為耳塞。耳者，腎之竅也。腎氣通則無塞，塞則氣不通，故謂之塞。"
        ],
        "氣味": [
            "咸、苦，溫，有毒"
        ],
        "氣味補充": [
            ""
        ],
        "主治": [
            "癲狂、鬼神及嗜酒（大明）。蛇、蟲、蜈蚣螫者，塗之良（時珍）。"
        ],
        "附方": [
            {
                "名稱": "蛇蟲螫傷",
                "方法": "人耳垢、蚯蚓屎，和塗，出盡黃水，立愈。（《壽域方》）"
            },
            {
                "名稱": "破傷中風",
                "方法": "用病人耳中膜，並刮爪甲上末，唾調，塗瘡口，立效。（《儒門事親》方）"
            },
            {
                "名稱": "抓瘡傷水，腫痛難忍者",
                "方法": "以耳垢封之，一夕水盡出而愈。鄭師甫云：余常病此，一丐傳此方。（《醫說》）"
            },
            {
                "名稱": "疔疽惡瘡",
                "方法": "生人腦（即耳塞也）、鹽泥等分，研勻，以蒲公英汁和作小餅封之，大有效。（《聖惠》）"
            },
            {
                "名稱": "一切目疾",
                "方法": "耳塞曬乾。每以粟許，夜夜點之。（《聖惠方》）"
            },
            {
                "名稱": "小兒夜啼驚熱",
                "方法": "用人耳塞五分，石蓮心、人參各五錢，乳香二分，燈花一字，丹砂一分，為末。每薄荷湯下五分。（《普濟》）"
            }
        ]
    },
    {
        "名字": "膝頭垢",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "主治": [
            "緊唇瘡，以綿裹燒研敷之（《外臺》）。"
        ]
    },
    {
        "名字": "爪甲",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "釋名": [
            "筋退。",
            "時珍曰：爪甲者，筋之餘，膽之外候也。《靈樞經》云：肝應爪，爪厚色黃者膽厚，爪薄色紅者膽薄；爪堅色青者膽急，爪軟色赤者膽緩；爪直色白無紋者膽直，爪惡色黑多紋者膽結。"
        ],
        "氣味": [
            "甘、咸、平，無毒"
        ],
        "氣味補充": [
            ""
        ],
        "主治": [
            "鼻衄，細刮搐之，立愈。獨不可備，則眾人甲亦可（宗奭）。催生，下胞衣，利小便，治尿血，及陰陽易病，破傷中風，去目翳（時珍）。懷妊婦人爪甲，取末點目，去翳障（藏器）。"
        ],
        "附方": [
            {
                "名稱": "斬三尸法",
                "方法": "《太上玄科》云：常以庚辰日去手爪，甲午日去足爪。每年七月十六日將爪甲燒灰，和水服之。三尸九蟲皆滅，名曰斬三尸。一云：甲寅日三尸遊兩手，剪去手爪甲，甲午日三尸遊兩足，剪去足爪甲。消除腳氣：每寅日割手足甲，少侵肉，去腳氣。（《外臺秘要》）"
            },
            {
                "名稱": "破傷中風",
                "方法": "手足十指甲，香油炒研，熱酒調，呷服之，汗出便好。《普濟》：治破傷風，手足顫掉，搐搖不已。用人手足指甲（燒存性）六錢，薑製南星、獨活、丹砂各二錢，為末。分作二服，酒下，立效。陰陽易病：用手足爪甲二十片，中衣襠一片，燒灰。分三服，溫酒下。男用女，女用男。"
            },
            {
                "名稱": "小兒腹脹",
                "方法": "父母指爪甲燒灰，敷乳上飲之。（《千金》）"
            },
            {
                "名稱": "小便轉胞",
                "方法": "自取爪甲，燒灰水服。"
            },
            {
                "名稱": "男女淋疾",
                "方法": "同上。（並《肘後》）"
            },
            {
                "名稱": "小便尿血",
                "方法": "人指甲半錢，頭髮二錢半，燒研末。每服一錢，空心溫酒下。（《聖濟錄》）"
            },
            {
                "名稱": "妊娠尿血",
                "方法": "取夫爪甲燒灰，酒服。（《千金方》）"
            },
            {
                "名稱": "胞衣不下",
                "方法": "取本婦手足爪甲，燒灰酒服。即令有力婦人抱起，將竹筒於胸前趕下。（《聖惠》）"
            },
            {
                "名稱": "諸痔腫痛",
                "方法": "蠶繭內入男子指甲令滿，外用童子頂發纏裹，燒存性，研末，蜜調敷之。仍日日吞牛膽制過槐子，甚效。（萬表《積善堂方》）"
            },
            {
                "名稱": "針刺入肉",
                "方法": "凡針折入肉，及竹木刺者。刮人指甲末，同酸棗仁搗爛，唾調塗之。次日定出。（《普濟方》）"
            },
            {
                "名稱": "飛絲入目",
                "方法": "刮爪甲末，箸頭同津液點之，其絲自聚拔出也。（危氏《得效方》）"
            },
            {
                "名稱": "物入目中",
                "方法": "左手爪甲，刀刮屑末，燈草蘸點翳上，三次即出也。"
            },
            {
                "名稱": "癍痘生翳，一切目疾",
                "方法": "並以木賊擦取爪甲末，同硃砂末等分，研勻，以露水搜，丸芥子大。每以一粒點入目內。（《聖惠》）"
            },
            {
                "名稱": "目生花翳",
                "方法": "刀刮爪甲細末，和乳點之。（《集簡方》）"
            },
            {
                "名稱": "目生珠管",
                "方法": "手爪甲（燒灰）、貝齒（燒灰）、龍骨各半兩為末。每用少許，點珠管上，日點三四次。（《聖惠方》）"
            },
            {
                "名稱": "積年瀉血，百藥不效",
                "方法": "用人指甲（炒焦）、麝香各二錢半，乾薑（炮）三兩，白礬（枯過）、敗皮巾（燒灰）各一兩，為末。每粥飲一錢，日二服。（《聖濟總錄》）"
            },
            {
                "名稱": "鼻出衄血",
                "方法": "刀刮指甲細末，吹之即止，試驗。（《簡便方》）"
            }
        ]
    },
    {
        "名字": "牙齒",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《日華》",
        "釋名": [
            "時珍曰：兩旁曰牙，當中曰齒。腎主骨，齒者骨之餘也。女子七月齒生，七歲齒齔，三七腎氣平而真牙生，七七腎氣衰，齒槁發素。男子八月齒生，八歲齒齠，三八腎氣平而真牙生，五八腎氣衰，齒槁發墮。錢乙云：小兒變蒸蛻齒，如花之易苗。不及三十二齒者，由蒸之不及其數也。"
        ],
        "氣味": [
            "甘、咸，熱，有毒"
        ],
        "氣味補充": [
            ""
        ],
        "主治": [
            "除勞治瘧，蠱毒氣。入藥燒用（大明）。治乳癰未潰，痘瘡倒黶（時珍）。"
        ],
        "發明": [
            "時珍曰：近世用人牙治痘瘡陷伏，稱為神品。然一概用之，貽害不淺。夫齒者，腎之標，骨之餘也。痘瘡則毒自腎出，方長之際，外為風寒穢氣所冒，腠理閉塞，血澀不行，毒不能出，或變黑倒黶。宜用此物，以酒、麝達之，竄入腎經，發出毒氣，使熱令復行，而瘡自紅活，蓋劫劑也。",
            "若伏毒在心，昏冒不省人事，及氣虛色白，癢塌不能作膿，熱痱紫泡之證，只宜解毒補虛。苟誤用此，則鬱悶聲啞，反成不救，可不慎哉？高武《痘疹管見》云：左仲恕言變黑歸腎者，宜用人牙散。夫既歸腎矣，人牙豈能復治之乎？"
        ],
        "附方": [
            {
                "名稱": "痘瘡倒黶",
                "方法": "錢氏小兒方：用人牙燒存性，入麝香少許，溫酒服半錢。聞人規《痘疹論》云：人牙散：治痘瘡方出，風寒外襲，或變黑，或青紫，此倒黶也。宜溫肌發散，使熱氣復行而斑自出。用人齒脫落者，不拘多少，瓦罐固濟，煅過出火毒，研末。"
            },
            {
                "名稱": "出不快而黑陷者，獖豬血調下一錢；因服涼藥，血澀倒陷者，入麝香，溫酒服之，其效如神。無價散",
                "方法": "用人牙、貓牙、豬牙、犬牙等分，火煅研末，蜜水調服一字。乳癰未潰：人牙齒燒研，酥調貼之。（《肘後方》）五般聤耳出膿血水：人牙（燒存性），麝香少許，為末吹之。"
            },
            {
                "名稱": "名佛牙散。（《普濟方》）漏瘡惡瘡，乾水生肌",
                "方法": "用人牙灰、油發灰、雄雞內金灰，各等分為末。入麝香、輕粉少許，油調敷之。（《直指方》）陰疽不發，頭凹沉黯，不疼無熱，服內補散不起。必用人牙（煅過）、穿山甲（炙）各一分，為末。分作兩服，用當歸、麻黃煎酒下。"
            },
            {
                "名稱": "外以薑汁和麵敷之。又方",
                "方法": "川烏頭、硫黃、人牙（煅過）為末，酒服亦妙。（楊仁齋《直指方》）"
            }
        ]
    },
    {
        "名字": "人屎",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《別錄》。附人中黃",
        "別稱": [
            "人糞（《別錄》）",
            "大便",
            "黃龍湯（弘景）",
            "還元水（《菽園記》）",
            "人中黃"
        ],
        "釋名": [
            "時珍曰：屎糞乃糟粕所化，故字從米，會意也。",
            "弘景曰：近城市人以空罌塞口，納糞中，積年得汁，甚黑而苦，名為黃龍湯，療瘟病垂死者皆瘥。大明曰：臘月截淡竹去青皮，浸滲取汁，治天行熱疾中毒，名糞清。浸皂莢、甘蔗，治天行熱疾，名人中黃。",
            "震亨曰：人中黃，以竹筒入甘草末於內，竹木塞兩頭，冬月浸糞缸中，立春取出，懸風處陰乾，破竹取草，曬乾用。汪機曰：用棕皮綿紙上鋪黃土，澆糞汁淋土上，濾取清汁，入新甕內，碗覆定，埋土中一年取出，清若泉水，全無穢氣，年久者彌佳，比竹筒滲法更妙。"
        ],
        "氣味": [
            "苦，寒，無毒"
        ],
        "氣味補充": [
            ""
        ],
        "主治": [
            "時行大熱狂走，解諸毒，搗末，沸湯沃服之（《別錄》）。傷寒熱毒，水漬飲之，彌善。新者，封疔腫，一日根爛（蘇頌）。骨蒸勞復，癰腫發背瘡漏，痘瘡不起（時珍）。",
            "糞清",
            "天行熱狂熱疾，中毒，蕈毒，惡瘡（大明）。熱毒濕毒，大解五臟實熱。飯和作丸，清痰，消食積，降陰火（震亨）。"
        ],
        "附方": [
            {
                "名稱": "勞復食復",
                "方法": "人屎燒灰，酒服方寸匕。（《千金方》）"
            },
            {
                "名稱": "熱病發狂",
                "方法": "奔走似癲，如見鬼神，久不得汗，及不知人事者。以人中黃入大罐內，以泥固濟，煅半日，去火毒，研末。新汲水服三錢。未退再服。（《斗門方》）"
            },
            {
                "名稱": "大熱狂渴",
                "方法": "干陳人屎為末，於陰地淨黃土中作五六寸小坑，將末三兩匙於坑中，以新汲水調勻，良久澄清，細細與飲即解。世俗謂之地清。（寇宗奭《衍義》）"
            },
            {
                "名稱": "勞極骨蒸",
                "方法": "亦名伏連傳屍，此方甚驗。用人屎（濕者）五升，小便一升，新粟米飯五升，六月六日曲半餅，以瓷瓶盛，封密室中，二七日並消，亦無惡氣。每旦服一合，午再服之，神效。（張文仲《備急方》）"
            },
            {
                "名稱": "骨蒸熱勞",
                "方法": "取人屎乾者，燒令外黑，納水中澄清。每旦服一小升，薄晚服童便一小升，以瘥為度。既常服，可就作坑，燒屎二升，夜以水三升漬之，稍稍減服。此方神妙，非其人莫浪傳之。（《外臺秘要》）"
            },
            {
                "名稱": "嘔血吐痰",
                "方法": "心煩骨蒸者。人中黃為末，每服三錢，茜根汁、竹瀝、薑汁和勻，服之。（《丹溪心法》）"
            },
            {
                "名稱": "鼻衄不止",
                "方法": "人屎尖燒灰，水服一二錢，並吹鼻中。（《千金方》）"
            },
            {
                "名稱": "噎膈反胃，諸藥不效",
                "方法": "真阿魏一錢，野外幹人屎三錢，為末。五更以薑片蘸食，能起死人。乃趙玉淵方也。（《永類鈐方》）"
            },
            {
                "名稱": "噎食不下",
                "方法": "人屎入蘿蔔內，火煉三炷香，取研。每服三分，黃酒下，三服效。（《海上名方》）"
            },
            {
                "名稱": "痘瘡不起",
                "方法": "《儒門事親》：治痘瘡倒黶，及灰白下陷。用童子糞乾者，新瓦煅過。每一兩入龍腦一分，研勻。每服半錢至一錢，蜜水調下。四靈無價散：治痘瘡黑陷，腹脹危篤者，此為劫劑。用人糞、貓糞、豬糞、犬糞等分，臘月初旬收埋高燥黃土窖內，至臘八日取出，砂罐盛之，鹽泥固濟，炭火煅令煙盡為度。取出為末，入麝香少許，研勻，瓷器密封收之。"
            },
            {
                "名稱": "一歲一字",
                "方法": "二歲半錢，三歲一錢，蜜水調下，須臾瘡起。此乃以毒攻毒。用火化者，從治之義也。發背欲死燒屎灰，醋和敷之，干即易。（《肘後方》）"
            },
            {
                "名稱": "一切癰腫未潰",
                "方法": "用幹人屎末、麝香各半錢，研勻，以豆大，津調貼頭外，以醋面作錢護之。膿潰去藥。（宗奭《衍義》）"
            },
            {
                "名稱": "疔腫初起",
                "方法": "刮破，以熱屎尖敷之，干即易。不過十五遍，即根出立瘥。（《千金》）五色丹毒：黃龍湯飲二合，並塗之，良。（《千金方》）"
            },
            {
                "名稱": "九漏有蟲",
                "方法": "幹人屎、干牛屎，隔綿貼之，蟲聞其氣即出。若癢則易之，蟲盡乃止。（《千金》）"
            },
            {
                "名稱": "疳蝕口鼻，唇頰穿者",
                "方法": "綿裹人屎貼之，必有蟲出。（《十便良方》）"
            },
            {
                "名稱": "小兒唇緊",
                "方法": "人屎灰敷之。（崔知悌方）小兒陰瘡：人屎灰敷之。（《外臺秘要》）"
            },
            {
                "名稱": "產後陰脫",
                "方法": "人屎炒赤為末，酒服方寸匕，日三服。（《千金方》）"
            },
            {
                "名稱": "鬼舐頭瘡",
                "方法": "取小兒糞，和臘豬脂敷之。（《千金方》）"
            },
            {
                "名稱": "金瘡腸出",
                "方法": "幹人屎末粉之，即入。（《千金方》）"
            },
            {
                "名稱": "針瘡血出不止",
                "方法": "用人屎燒研，敷之。（《千金方》）"
            },
            {
                "名稱": "馬血入瘡腫痛",
                "方法": "用人糞一雞子大服之，並塗之。（《千金方》）"
            },
            {
                "名稱": "毒蛇咬螫",
                "方法": "人屎厚封之，帛裹即消。（《千金》）"
            },
            {
                "名稱": "蠱毒百毒及諸熱毒",
                "方法": "時氣熱病，口鼻出血。用人屎尖七枚燒灰，水調頓服，溫覆取汗即愈。勿輕此方，神驗者也。（《外臺秘要》）"
            },
            {
                "名稱": "諸毒猝惡，熱悶欲死者",
                "方法": "新糞汁，水和服。或乾者燒末，漬汁飲。名破棺湯。（蘇恭）解藥箭毒，毒箭有三種：交廣夷人用焦銅作箭鏃，嶺北諸處以蛇毒螫物汁著筒中漬箭鏃，此二種才傷皮肉，便洪膿沸爛而死。若中之，便飲汁並塗之，惟此最妙。又一種用射罔煎塗箭鏃，亦宜此方。（姚僧坦《集驗方》）"
            },
            {
                "名稱": "野葛芋毒、山中毒菌欲死者",
                "方法": "並飲糞汁一升，即活。（《肘後方》）"
            },
            {
                "名稱": "漏肉脯毒",
                "方法": "人屎燒灰，酒服方寸匕。（《肘後方》）"
            },
            {
                "名稱": "惡犬咬傷",
                "方法": "左盤龍（即人屎也）厚封之，數日即愈。（《藺氏經驗方》）"
            },
            {
                "名稱": "心腹急痛欲死",
                "方法": "用人屎同蜜擂勻，新汲水化下。（《生生編》）"
            }
        ]
    },
    {
        "名字": "小兒胎屎",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "主治": [
            "惡瘡，食息肉，除面印字，一月即瘥（藏器）。治小兒鬼舐頭，燒灰和臘豬脂塗之（時珍）。"
        ]
    },
    {
        "名字": "人尿",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "奴吊切，亦作溺。《別錄》",
        "別稱": [
            "溲（《素問》）",
            "小便（《素問》）",
            "輪迴酒（《綱目》）",
            "還元湯"
        ],
        "釋名": [
            "時珍曰：尿，從屍從水，會意也。方家謂之輪迴酒、還元湯，隱語也。飲入於胃，遊溢精氣，上輸於脾；脾氣散精，上歸於肺；通調水道，下輸膀胱。水道者，闌門也。主分泌水穀，糟粕入於大腸，水汁滲入膀胱。",
            "膀胱者，州都之官，津液之府，氣化則能出矣。《陰陽應象論》云：清陽為天，濁陰為地；地氣上為云，天氣下為雨。故清陽出上竅，濁陰出下竅。"
        ],
        "氣味": [
            "咸，寒，無毒"
        ],
        "氣味補充": [
            ""
        ],
        "主治": [
            "寒熱頭痛，溫氣。童男者尤良（《別錄》）。主久嗽上氣失聲，及症積滿腹（蘇恭）。明目益聲，潤肌膚，利大腸，推陳致新，去咳嗽肺痿，鬼氣痓病。停久者，服之佳。恐冷，則和熱湯服（藏器）。止勞渴，潤心肺，療血悶熱狂，撲損，瘀血在內運絕，止吐血鼻衄，皮膚皴裂，難產，胎衣不下，蛇犬咬（大明）。滋陰降火甚速（震亨）。",
            "殺蟲解毒，療瘧中暍（時珍）。"
        ],
        "發明": [
            "弘景曰：若人初得頭痛，直飲人尿數升，亦多愈；合蔥、豉作湯服，彌佳。宗奭曰：人溺，須童子者佳。產後溫飲一杯，壓下敗血惡物。有飲過七日者。過多恐久遠血臟寒，令人髮帶病，人亦不覺。若氣血虛無熱者，尤不宜多服。此物性寒，故熱勞方中用之。震亨曰：小便降火甚速。",
            "常見一老婦，年逾八十，貌似四十。詢其故。常有惡病，人教服人尿，四十餘年矣，且老健無他病，而何謂之性寒不宜多服耶？凡陰虛火動，熱蒸如燎，服藥無益者，非小便不能除。時珍曰：小便性溫不寒，飲之入胃，隨脾之氣上歸於肺，下通水道而入膀胱，乃其舊路也。故能治肺病，引火下行。",
            "凡人精氣，清者為血，濁者為氣；濁之清者為津液，清之濁者為小便。小便與血同類也，故其味鹹而走血，治諸血病也。按《褚澄遺書》云：人喉有竅，則咳血殺人。喉不停物，毫髮必咳。血既滲入，愈滲愈咳，愈咳愈滲。惟飲溲溺，則百不一死；若服寒涼，則百不一生。又吳球《諸證辨疑》云：諸虛吐衄咯血，須用童子小便，其效甚速。",
            "蓋溲溺滋陰降火，消瘀血，止吐衄諸血。但取十二歲以下童子，絕其烹炮鹹酸，多與米飲，以助水道。每用一盞，入薑汁或韭汁二三點，徐徐服之，日進二三服。寒天則重湯溫服，久自有效也。又成無已云：傷寒少陰證，下利不止，厥逆無脈，乾嘔欲飲水者。加人尿、豬膽汁鹹苦寒物於白通湯薑、附藥中，其氣相從，可去格拒之患也。"
        ],
        "附方": [
            {
                "名稱": "頭痛至極",
                "方法": "童便一盞，豉心半合，同煎至五分，溫服。（《聖濟總錄》）"
            },
            {
                "名稱": "熱病咽痛",
                "方法": "童便三合，含之即止。（《聖惠方》）骨蒸發熱：三歲童便五升，煎取一升，以蜜三匙和之。每服二碗，半日更服。此後常取自己小便服之，輕者二十日，重者五十日瘥。二十日後，當有蟲如蚰蜒，在身常出。十步內聞病人小便臭者，瘥也。台州丹仙觀道士張病此，自服神驗。（孟詵《必效方》）"
            },
            {
                "名稱": "男婦怯證",
                "方法": "男用童女便，女用童男便，斬頭去尾，日進二次，乾燒餅壓之，月餘全愈。（《聖惠》）"
            },
            {
                "名稱": "久嗽涕唾",
                "方法": "肺痿時時寒熱，頰赤氣急。用童便（去頭尾少許）五合，取大粉甘草一寸，炙令熱四破浸之，露一夜，去甘草，平旦頓服，或入甘草末一錢同服亦可，一日一劑。童子忌食五辛熱物。（姚僧垣《集驗》）"
            },
            {
                "名稱": "肺痿咳嗽、鬼氣疰病",
                "方法": "停久臭溺，日日溫服之。（《集驗方》）"
            },
            {
                "名稱": "吐血鼻洪",
                "方法": "人溺薑汁和勻，服一升。（日華子）齒縫衄血：童便溫熱含之，立止。（《聖惠方》）"
            },
            {
                "名稱": "消渴重者",
                "方法": "眾人溺坑中水，取一盞服之。勿令病人知，三度瘥。（《聖惠方》）"
            },
            {
                "名稱": "症積滿腹，諸藥不瘥者",
                "方法": "人溺一服一升，下血片塊，二十日即出也。（蘇恭《本草》）"
            },
            {
                "名稱": "絞腸沙痛",
                "方法": "童子小便服之，即止。（《聖惠方》）"
            },
            {
                "名稱": "猝然腹痛",
                "方法": "令人騎其腹，溺臍中。（《肘後方》）"
            },
            {
                "名稱": "下痢休息",
                "方法": "杏仁（去皮，麩炒，研）二兩，以豶豬肝一具，切片，水洗血淨，置淨鍋中，一重肝，一重杏仁，鋪盡，以童便二升同煎乾，放冷，任意食之。（《聖惠方》）"
            },
            {
                "名稱": "瘧疾渴甚",
                "方法": "童便和蜜，煎沸，頓服。（《簡便方》）"
            },
            {
                "名稱": "瘴癘諸瘧，無問新久",
                "方法": "童便一升，入白蜜二匙，攪去白沫，頓服，取吐碧綠痰出為妙。若不然，終不除也。（《聖惠》）"
            },
            {
                "名稱": "中暍昏悶",
                "方法": "夏月人在途中熱死，急移陰處，就掬道上熱土擁臍上作窩，令人溺滿，暖氣透臍即蘇，乃服地漿、蒜水等藥。林億云：此法出自張仲景，其意殊絕，非常情所能及，本草所能關，實救急之大朮也。蓋臍乃命蒂，暑暍傷氣，溫臍所以接其元氣之意。中惡不醒：令人尿其面上即蘇。此扁鵲法也。（《肘後方》）"
            },
            {
                "名稱": "三十年癇、一切氣塊、宿冷惡病",
                "方法": "苦參二斤，童子小便一斗二升，煎取六升，和糯米及曲，如常法作酒服。但腹中諸疾皆治。酒放二三年不壞，多作救人神效。（《聖惠》）"
            },
            {
                "名稱": "金瘡中風",
                "方法": "自己小便，日洗二三次，不妨入水。（《聖惠》）"
            },
            {
                "名稱": "金瘡血出不止",
                "方法": "飲人尿五升。（《千金方》）"
            },
            {
                "名稱": "打傷瘀血攻心者",
                "方法": "人尿煎服一升。日一服。（蘇恭《本草》）"
            },
            {
                "名稱": "折傷跌撲",
                "方法": "童便入少酒飲之。推陳致新，其功甚大。薛已云：予在居庸，見覆車被傷七人，仆地呻吟，俱令灌此，皆得無事。凡一切傷損，不問壯弱，及有無瘀血，俱宜服此。若脅脹，或作痛，或發熱，煩躁口渴，惟服此一甌，勝似他藥。他藥雖效，恐無瘀血，反致誤人。童便不動臟腑，不傷氣血，萬無一失。軍中多用此，屢試有驗。（《外科發揮》）"
            },
            {
                "名稱": "杖瘡腫毒",
                "方法": "服童便良。（《千金方》）"
            },
            {
                "名稱": "火燒悶絕，不省人事者",
                "方法": "新尿頓服二三升良。（《千金方》）"
            },
            {
                "名稱": "刺在肉中",
                "方法": "溫小便漬之。（《千金》）人咬手指：瓶盛熱尿，浸一夜，即愈。（《通變要法》）"
            },
            {
                "名稱": "蛇犬咬傷",
                "方法": "《日華子》云：以熱尿淋患處。《千金方》：治蝮蛇傷人，令婦人尿於瘡上，良。蛇纏人足：就令尿之便解。（《肘後方》）"
            },
            {
                "名稱": "蜂蠆螫傷",
                "方法": "人尿洗之。（《肘後方》）"
            },
            {
                "名稱": "蜘蛛咬毒",
                "方法": "久臭人溺，於大甕中坐浸；仍取烏雞屎炒，浸酒服之。不爾，恐毒殺人。（陳藏器《本草》）"
            },
            {
                "名稱": "百蟲入耳",
                "方法": "小便少少滴入。（《聖濟總錄》）"
            },
            {
                "名稱": "勞聾已久",
                "方法": "童子小便，乘熱少少頻滴之。（《聖濟總錄》）赤目腫痛：自己小便，乘熱抹洗，即閉目少頃。此以真氣退去邪熱也。（《普濟方》）"
            },
            {
                "名稱": "腋下狐臭",
                "方法": "自己小便，乘熱洗兩腋下，日洗數次，久則自愈。（《集簡方》）"
            },
            {
                "名稱": "傷胎血結心腹痛",
                "方法": "取童子小便，日服二升，良。（《楊氏產乳》）"
            },
            {
                "名稱": "子死腹中",
                "方法": "以夫尿二升，煮沸飲之。（《千金方》）"
            },
            {
                "名稱": "中土菌毒、合口椒毒",
                "方法": "人尿飲之。（《肘後方》）"
            },
            {
                "名稱": "解諸菜毒",
                "方法": "小兒尿和乳汁，服二升。（《海上方》）"
            },
            {
                "名稱": "催生下胞",
                "方法": "人溺一升，入蔥薑各一分，煎二三沸，熱飲便下。（《日華子本草》）"
            },
            {
                "名稱": "痔瘡腫痛",
                "方法": "用熱童尿，入礬三分服之，一日二、三次，效。（《救急方》）"
            }
        ]
    },
    {
        "名字": "溺白垽",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《痘疹便覽》",
        "釋名": [
            "人中白。時珍曰：滓澱為垽，此乃人溺澄下白垽也。以風日久乾者為良。入藥並以瓦煅過用。"
        ],
        "氣味": [
            "咸，平，無毒"
        ],
        "氣味補充": [
            "大明曰：涼。"
        ],
        "主治": [
            "鼻衄，湯火灼瘡（《唐本》）。燒研，主緊唇瘡（蘇恭）。治傳屍熱勞，肺痿，心膈熱，羸瘦渴疾（大明）。降火，消瘀血，治咽喉口齒生瘡疳䘌，諸竅出血，肌膚汗血（時珍）。"
        ],
        "發明": [
            "震亨曰：人中白，能瀉肝火、三焦火併膀胱火，從小便中出，蓋膀胱乃此物之故道也。時珍曰：人中白，降相火，消瘀血，蓋咸能潤下走血故也。今人病口舌諸瘡用之有效，降火之驗也。張杲《醫說》云：李七，常苦鼻衄，僅存喘息。張思順用人中白散，即時血止。",
            "又延陵鎮官曾棠鼻血如傾，白衣變紅，頭空空然。張用人中白藥治之即止，並不再作。此皆散血之驗也。"
        ],
        "附方": [
            {
                "名稱": "大衄久衄",
                "方法": "人中白一團雞子大，綿五兩，燒研。每服二錢，溫水服。（《聖濟總錄》）諸竅出血：方同上。鼻衄不止，五七日不住者：人中白，新瓦煏干，入麝香少許，溫酒調服，立效。（《經驗方》）膚出汗血：方同上。偏正頭痛：人中白、地龍（炒）等分為末，羊膽汁丸芥子大。"
            },
            {
                "名稱": "每新汲水化一丸，注鼻中㗜之。名一滴金。（《普濟方》）水氣腫滿",
                "方法": "人尿，煎令可丸。每服一小豆大，日三服。（《千金方》）腳氣成漏：跟有一孔，深半寸許，其痛異常。用人中白煅，有水出，滴入瘡口。（戴原禮《證治要訣》）小兒霍亂：尿滓末，乳上服之良。（《千金方》）鼻中息肉：人中白瓦焙，每溫湯服一錢。"
            }
        ]
    },
    {
        "名字": "秋石",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《醫方摘要》",
        "釋名": [
            "秋冰。時珍曰：《淮南子》丹成，號曰秋石，言其色白質堅也。近人以人中白煉成白質，亦名秋石，言其亦出於精氣之餘也。再加升打，其精緻者，謂之秋冰，此蓋仿海水煎鹽之義。方士亦以鹽入爐火煅成偽者，宜辨之。嘉謨曰：秋石須秋月取童子溺，每缸入石膏末七錢，桑條攪，澄定傾去清液。",
            "如此二三次，乃入秋露水一桶，攪澄。如此數次，滓穢滌淨，鹹味減除。以重紙鋪灰上曬乾，完全取起，輕清在上者為秋石，重濁在下者刮去。古人立名，實本此義。男用童女溺，女用童男弱，亦一陰一陽之道也。世醫不取秋時，雜收人溺，但以皂莢水澄，曬為陰煉，煅為陽煉。",
            "盡失於道，何合於名？媒利敗人，安能應病？況經火煉，性卻變溫耶？"
        ],
        "氣味": [
            "咸，溫，無毒"
        ],
        "氣味補充": [
            ""
        ],
        "主治": [
            "虛勞冷疾，小便遺數，漏精白濁（時珍）。滋腎水，養丹田，返本還元，歸根覆命，安五臟，潤三焦，消痰咳，退骨蒸，軟堅塊，明目清心，延年益壽（嘉謨）。"
        ],
        "發明": [
            "時珍曰：古人惟取人中白、人尿治病，取其散血、滋陰降火、殺蟲解毒之功也。王公貴人惡其不潔，方士遂以人中白設法煅煉，治為秋石。葉夢得《水云錄》，極稱陰陽二煉之妙；而《瑣碎錄》乃云秋石味鹹走血，使水不制火，久服令人成渴疾。蓋此物既經煅煉，其氣近溫。",
            "服者多是淫欲之人，藉此放肆，虛陽妄作，真水愈涸，安得不渴耶？況甚則加以陽藥，助其邪火乎？惟丹田虛冷者，服之可耳。觀病淋者水虛火極，則煎熬成沙成石；小便之煉成秋石，與此一理也。"
        ],
        "附方": [
            {
                "名稱": "秋石還元丹",
                "方法": "久服去百病，強骨髓，補精血，開心益志，補暖下元，悅色進食。久則臍下常如火暖，諸般冷疾皆愈。久年冷勞虛憊甚者，服之亦壯盛。其法：以男子小便十石，更多尤妙。先支大鍋一口於空室內，上用深瓦甑接鍋口，以紙筋杵石灰泥甑縫並鍋口，勿令通風。"
            },
            {
                "名稱": "候乾",
                "方法": "下小便約鍋中七八分以來，灶下用焰火煮之。若湧出，即少少添冷小便。候煎乾，即人中白也。入好罐子內，如法固濟，入炭爐中煅之。旋取二三兩，再研如粉，煮棗瓤和，丸如綠豆大。每服五七丸，漸加至十五丸，空心溫酒或鹽湯下。其藥末常要近火收，或時復養火三五日，則功效更大也。"
            },
            {
                "名稱": "服之還補太陽、相火二臟，實為養命之本。空心服陽煉，日午服陰煉。此法極省力，與常法功用不侔，久疾服之皆愈。有人得瘦疾且嗽，諸方不效，服此即瘳。有人病顛腹鼓，日久加喘滿，垂困，亦服此而安也。陽煉法",
                "方法": "用人尿十餘石，各用桶盛。每石入皂莢汁一碗，竹杖急攪百千下，候澄去清留垽。"
            },
            {
                "名稱": "並作一桶",
                "方法": "如前攪澄，取濃汁一二斗濾淨，入鍋熬干，刮下搗細。再以清湯煮化，筲箕鋪紙淋過，再熬。如此數次，直待色白如雪方止。用沙盒固濟，火煅成質，傾出。如藥未成，更煅一二次，候色如瑩玉，細研。入砂盒內固濟，頂火養七晝夜，取出攤土上，去火毒，為末，棗膏丸梧桐子大。"
            },
            {
                "名稱": "每空心溫酒下三十丸。陰煉法",
                "方法": "用人尿四五石，以大缸盛。入新水一半，攪千回，澄定，去清留垽。又入新水攪澄，直候無臭氣，澄下如膩粉，方以曝乾。刮下再研，以男兒乳和如膏，烈日曬乾，蓋假太陽真氣也。如此九度，為末，棗膏和，丸梧桐子大。每午後溫酒下三十丸。"
            },
            {
                "名稱": "刮下",
                "方法": "入河水一桶攪化，隔紙淋過。復熬刮下，再以水淋煉之。如此七次，其色如霜，或有一斤。入罐內，上用鐵燈盞蓋定，鹽泥固濟，升打三炷香。看秋石色白如玉，再研，再如前升打。燈盞上用水徐徐擦之，不可多，多則不結；不可少，少則不升。自辰至未，退火冷定。"
            },
            {
                "名稱": "其盞上升起者，為秋冰，味淡而香，乃秋石之精英也，服之滋腎水，固元陽，降痰火。其不升者，即尋常秋石也，味鹹苦，蘸肉食之，亦有小補。（《楊氏頤真堂經驗方》）《直指》秋石丸",
                "方法": "治濁氣干清，精散而成膏淋，黃白赤黯，如肥膏、蜜、油之狀。用秋石、鹿角膠（炒）、桑螵蛸（炙）各半兩，白茯苓一兩，為末，糕糊丸梧桐子大。"
            },
            {
                "名稱": "每服五十丸，人參湯下。（《仁齋直指方》）秋石交感丹",
                "方法": "治白濁遺精。秋石一兩，白茯苓五錢，菟絲子（炒）五錢，為末。用百沸湯一盞，井華水一盞，煮糊，丸梧桐子大。每服一百丸，鹽湯下。（《鄭氏家傳方》）秋石四精丸：治思慮色欲過度，損傷心氣，遺精，小便數。"
            },
            {
                "名稱": "秋石、白茯苓各四兩，蓮肉、芡實各二兩，為末，蒸棗肉和，丸梧桐子大。每空心鹽湯下三十丸。（《永類鈐方》）秋石五精丸",
                "方法": "常服補益。秋石一兩，蓮肉六兩，真川椒紅五錢，小茴香五錢，白茯苓二兩，為末，棗肉和，丸梧子大。每服三十丸，鹽湯、溫酒空心下。秋石法：用童男、童女潔淨無體氣、疾病者，沐浴更衣，各聚一石。"
            },
            {
                "名稱": "用潔淨飲食及鹽湯與之",
                "方法": "忌蔥、蒜、韭、薑、辛辣、膻腥之物。待尿滿缸，以水攪澄，取人中白，各用陽城瓦罐，鹽泥固濟，鐵線扎定，打火一炷香。連換鐵線，打七火。然後以男、女者稱勻，和作一處，研開，以河水化之，隔紙七層濾過，仍熬成秋石，其色雪白。用潔淨香濃乳汁和成，日曬夜露。"
            },
            {
                "名稱": "但干即添乳汁，取日精月華，四十九日數足，收貯配藥。（劉氏《保壽堂經驗方》）腫脹忌鹽",
                "方法": "只以秋石拌飲食。待腫脹消，以鹽入罐煅過，少少用之。（《摘玄方》）赤白帶下：真秋石研末，蒸棗肉搗，丸梧桐子大。每服六十丸，空心醋湯下。（《摘玄方》）噎食反胃：秋石，每用一錢，白湯下，妙。"
            }
        ]
    },
    {
        "名字": "淋石",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "宋《嘉祐》",
        "校正": [
            "自玉石部移入此。"
        ],
        "集解": [
            "藏器曰：此是患石淋人溺中出者，正如小石，收之為用。時珍曰：此是淫欲之人，精氣鬱結，陰火煎熬，遂成堅質。正如滾水結鹼，滷水煎鹽，小便煉成秋石，同一義理也。"
        ],
        "氣味": [
            "咸，溫，無毒"
        ],
        "氣味補充": [
            ""
        ],
        "主治": [
            "石淋，水磨服之，當得碎石隨溺出（大明）。噎病吐食，俗名澀飯病（藏器）。"
        ]
    },
    {
        "名字": "癖石",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "集解": [
            "時珍曰：有人專心成癖，及病症塊，凝結成石。如牛黃、狗寶、鮓答之類，皆諸獸之病也。觀夫星隕為石，沙淋石淋，及釋氏顱囟結成舍利子，皆精氣凝結而然。故《格物論》云：石者，氣之核也。群書所載，如寶圭化石，老樹化石，皆無情之變異也。魚、蛇、蝦、蟹，皆能化石，乃有情之變異也。",
            "世說載貞婦登山望夫，化而為石，此蓋志一不分，遂入於無情也。《宋史》載石工採石，陷入石穴，三年掘出猶活，見風遂化為石，此蓋吞納石氣，久而與之俱化也。夫生形尚全化石，則頑心症癖之化石，亦其理也。《程子遺書》云：波斯人發古墓，見肌膚都盡，惟心堅如石。",
            "鋸開，中有山水如畫，旁有一女，憑闌凝睇。蓋此女有愛山水癖，遂致融結如此。宋濂云：一浮屠行大般舟三昧法，示寂後，焚之，惟心不化，狀如佛像，非金非石。又一人行禪觀法，及死火葬，心內包觀音像悉具。醫書云：一人病症死，火化有塊如石。此皆症癖頑凝成石之跡，故並錄之。"
        ],
        "主治": [
            "消堅癖，治噎膈（時珍）。"
        ]
    },
    {
        "名字": "乳汁",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《聖惠方》",
        "別稱": [
            "奶汁（《綱目》）",
            "仙人酒"
        ],
        "釋名": [
            "時珍曰：乳者化之信，故字從孚、化（省文）也。方家隱其名，謂之仙人酒、生人血、白硃砂，種種名色。蓋乳乃陰血所化，生於脾胃，攝於衝任。未受孕則下為月水，既受孕則留而養胎，已產則赤變為白，上為乳汁，此造化玄微，自然之妙也。邪術家乃以童女嬌揉取乳，及造「反經為乳」諸說，巧立名謂，以弄貪愚。",
            "此皆妖人所為，王法所誅，君子當斥之可也。凡入藥並取首生男兒，無病婦人之乳，白而稠者佳。若色黃赤清而腥穢如涎者，並不可用。有孕之乳，謂之忌奶，小兒飲之吐瀉，成疳鬾之病，最為有毒也。"
        ],
        "氣味": [
            "甘、咸，平，無毒"
        ],
        "氣味補充": [
            "大明曰：涼。"
        ],
        "主治": [
            "補五臟，令人肥白悅澤。療目赤痛多淚，解獨肝牛肉毒，合濃豉汁服之，神效（《別錄》）。和雀屎，去目赤胬肉（蘇恭）。益氣，治瘦悴，悅皮膚，潤毛髮，點眼止淚（大明）。"
        ],
        "發明": [
            "弘景曰：漢·張蒼年老無齒，妻妾百數，常服人乳，故年百歲余，身肥如瓠。宗奭曰：人乳汁治目之功多，何也？人心生血，肝藏血，肝受血則能視。蓋水入於經，其血乃成。又曰上則為乳汁，下則為月水，故知乳汁則血也。用以點眼，豈不相宜？血為陰，故性冷。",
            "臟寒人，如乳餅酥酪之類，不可多食。雖曰牛羊乳，然亦不出乎陰陽之造化耳。老人患口瘡不能食，但飲人熱乳甚良。時珍曰：人乳無定性。其人和平，飲食沖淡，其乳必平；其人暴躁，飲酒食辛，或有火病，其乳必熱。凡服乳，須熱飲。若曬曝為粉，入藥尤佳。《南史》載：宋·何尚之積年勞病，飲婦人乳而瘥。",
            "又言：穰城老人年二百四十歲，惟飲曾孫婦乳也。按：白飛霞《醫通》云：服人乳，大能益心氣，補腦髓，止消渴，治風火證，養老尤宜。每用一吸，即以紙塞鼻孔，按唇貼齒而漱，乳與口津相和，然後以鼻內引上吸，使氣由明堂入腦，方可徐徐嚥下，如此五七吸為一度。不漱而吸，何異飲酪？止於腸胃而已。"
        ],
        "附方": [
            {
                "名稱": "服乳歌",
                "方法": "仙家酒，仙家酒，兩個壺盧盛一斗。五行釀出真醍醐，不離人間處處有。丹田若是乾涸時，嚥下重樓潤枯朽。清晨能飲一升余，返老還童天地久。虛損勞瘵：德生丹：用無病婦人乳三酒杯，將瓷碟曬極熱，置乳於中，次入麝香末少許，木香末二分，調勻服；後飲濃茶一酒盞，即陽敗。"
            },
            {
                "名稱": "次日服接命丹（接命丹",
                "方法": "用乳三酒杯，如前曬碟盛人乳，並人胞末一具調服），服畢面、膝俱赤，如醉思睡，只以白粥少少養之。（《集簡方》）虛損風疾：接命丹：治男婦氣血衰弱，痰火上升，虛損之證；又治中風不語，左癱右緩，手足疼痛，動履不便，飲食少進諸證。用人乳二杯，香甜白者為佳，以好梨汁一杯和勻，銀石器內頓滾滾。"
            },
            {
                "名稱": "每日五更一服，能消痰補虛，生血延壽。此乃以人補人，其妙無加。（《攝生眾妙方》）中風不語，舌根強硬",
                "方法": "三年陳醬五合，人乳汁五合，相和研，以生布絞汁。隨時少少與服，良久當語。（《聖惠方》）猝不得語：人乳半合，美酒半升，和服。（《範汪方》）失音不語：人乳、竹瀝各二合，溫服。"
            }
        ]
    },
    {
        "名字": "婦人月水",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "宋《嘉祐》。附月經衣",
        "別稱": [
            "月經（《素問》）",
            "天癸（《素問》）",
            "紅鉛"
        ],
        "釋名": [
            "時珍曰：女子，陰類也，以血為主。其血上應太陰，下應海潮。月有盈虧，潮有朝夕，月事一月一行，與之相符，故謂之月水、月信、月經。經者常也，有常軌也。天癸者，天一生水也。邪術家謂之紅鉛，謬名也。女人之經，一月一行，其常也；或先或後，或通或塞，其病也。",
            "復有變常而古人並未言及者，不可不知。有行期只吐血衄血，或眼耳出血者，是謂逆行。有三月一行者，是謂居經，俗名按季。有一年一行，是謂避年。有一生不行而受胎者，是謂暗經。有受胎之後，月月行經而產子者，是謂盛胎，俗名垢胎。有受胎數月，血忽大下而胎不隕者，是謂漏胎。",
            "此雖以氣血有餘不足言，而亦異於常矣。女子二七天癸至，七七天癸絕，其常也。有女年十二、十三而產子，如《褚記室》所載，平江蘇達卿女，十二受孕者；有婦年五十、六十而產子，如《遼史》所載，亟普妻六十餘，生二男一女者，此又異常之尤者也。學醫者之於此類，恐亦宜留心焉。"
        ],
        "氣味": [
            "咸，平，無毒"
        ],
        "氣味補充": [
            ""
        ],
        "主治": [
            "解毒箭並女勞復（弘景）。",
            "月經衣",
            "金瘡血湧出，炙熱熨之。又主虎狼傷及箭鏃入腹（藏器）。"
        ],
        "發明": [
            "時珍曰：女人入月，惡液腥穢，故君子遠之，為其不潔，能損陽生病也。煎膏治藥，出痘持戒，修煉性命者，皆避忌之，以此也。《博物志》云：扶南國有奇術，能令刀斫不入，惟以月水塗刀便死。此是穢液壞人神氣，故合藥忌觸之。此說甚為有據。今有方士邪術，鼓弄愚人，以法取童女初行經水服食，謂之先天紅鉛，巧立名色，多方配合，謂《參同契》之金華，《悟真篇》之首經，皆此物也。愚人信之，吞嚥穢滓，以為秘方，往往發出丹疹，殊可嘆惡。",
            "按蕭了真《金丹詩》云：一等旁門性好淫，強陽復去採他陰。口含天癸稱為藥，似恁洳沮枉用心。嗚呼！愚人觀此，可自悟矣。凡紅鉛方，今並不錄。"
        ],
        "附方": [
            {
                "名稱": "熱病勞復",
                "方法": "丈夫熱病瘥後，交接復發，忽卵縮入腸，腸痛欲死。燒女人月經赤衣為末，熟水服方寸匕，即定。（《梅師方》）"
            },
            {
                "名稱": "女勞黃疸，氣短聲沉",
                "方法": "用女人月經布和血衣燒灰，酒服方寸匕，一日再服，三日瘥。（孟詵《必效方》）"
            },
            {
                "名稱": "霍亂困篤",
                "方法": "童女月經衣和血燒灰，酒服方寸匕。百方不瘥者用之。（《千金方》）"
            },
            {
                "名稱": "小兒驚癇發熱",
                "方法": "取月候血和青黛，新汲水調服一錢，入口即瘥。量兒加減。（《普濟方》）"
            },
            {
                "名稱": "令婦不妒",
                "方法": "取婦人月水布裹蛤蟆，於廁前一尺，入地五寸埋之。（張華《博物志》）"
            },
            {
                "名稱": "癰疽發背，一切腫毒",
                "方法": "用胡燕窠土、鼠坌土、榆白皮、栝蔞根，等分為末，以女人月經衣，水洗取汁和，敷腫上，干即易之。潰者封其四圍。五日瘥。（《千金方》）"
            },
            {
                "名稱": "男子陰瘡",
                "方法": "因不忌月事行房，陰物潰爛。用室女血衲，瓦上燒存性，研末，麻油調，敷之。解藥箭毒：交州夷人，以焦銅為鏑，塗毒藥於鏃鋒上，中人即沸爛，須臾骨壞。但服月水、屎汁解之。（《博物志》）"
            },
            {
                "名稱": "箭鏃入腹，或肉中有聚血",
                "方法": "以婦人月經衣燒灰，酒服方寸匕。（《千金方》）"
            },
            {
                "名稱": "馬血入瘡、剝馬刺傷",
                "方法": "以婦人月水塗之，神效。（姚僧坦《集驗方》）"
            },
            {
                "名稱": "虎狼傷瘡",
                "方法": "月經衣燒末，敷之。（陳藏器）"
            }
        ]
    },
    {
        "名字": "人血",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《拾遺》",
        "集解": [
            "時珍曰：血猶水也。水穀入於中焦，泌別熏蒸，化其精微，上注於肺。流溢於中，布散於外。中焦受汁，變化而赤，行於隧道，以奉生身，是之謂血，命曰營氣。血之與氣，異名同類；清者為營，濁者為衛，營行於陰，衛行於陽；氣主煦之，血主濡之。血體屬水，以火為用，故曰氣者血之帥也。",
            "氣升則升，氣降則降；氣熱則行，氣寒則凝；火活則紅，火死則黑。邪犯陽經則上逆，邪犯陰經則下流。蓋人身之血，皆生於脾，攝於心，藏於肝，布於肺，而施化於腎也。仙家煉之，化為白汁，陰盡陽純也。萇弘死忠，血化為碧，人血入土，年久為磷，皆精靈之極也。"
        ],
        "氣味": [
            "咸，平，有毒"
        ],
        "氣味補充": [
            ""
        ],
        "主治": [
            "羸病人皮肉乾枯，身上麩片起，又狂犬咬，寒熱欲發者，並刺血熱飲之（藏器）。"
        ],
        "發明": [
            "時珍曰：肉乾麩起，燥病也，不可卒潤也。飲人血以潤之，人之血可勝刺乎？夫潤燥、治狂犬之藥亦夥矣，奚俟於此耶？始作方者，不仁甚矣，其無後乎？虐兵、殘賊，亦有以酒飲人血者，此乃天戮之民，必有其報，不必責也。諸方用血，惟不悖於理者，收附於下。"
        ],
        "附方": [
            "吐血不止：就用吐出血塊，炒黑為末。每服三分，以麥門冬湯調服。蓋血不歸元，則積而上逆；以血導血歸元，則止矣。（吳球《諸證辨疑》）衄血不止：《聖濟總錄》：用白紙一張，接衄血令滿，於燈上燒灰，作一服，新汲水下。勿用病人知。《儒門事親》：就用本衄血，紙捻蘸點眼內，左點右，右點左。",
            "此法大妙。金瘡內漏：取瘡內所出血，以水和，服之。（《千金》）產乳血暈：取釅醋，和產婦血如棗大，服之。（《普濟方》）小兒赤疵：針父腳中，取血貼之，即落。（《千金方》）小兒疣目：以針決其四邊，取患瘡膿汁敷之。忌水三日，即潰落也。（《千金》）"
        ]
    },
    {
        "名字": "人精",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "宋《嘉祐》",
        "集解": [
            "時珍曰：營氣之粹，化而為精，聚於命門。命門者，精血之府也。男子二八而精滿一升六合。養而充之，可得三升；損而喪之，不及一升。謂精為䘒者，精非血不化也；謂精為寶者，精非氣不養也。故血盛則精長，氣聚則精盈。邪術家蠱惑愚人，取童女交媾，飲女精液；或以己精和其天癸，吞嚥服食。",
            "呼為鉛汞，以為秘方，放恣貪淫，甘食穢滓，促其天年。籲！愚之甚矣，又將誰尤？按鮑景翔云：神為氣主，神動則氣隨；氣為水母，氣聚則水生。故人之一身，貪心動則津生，哀心動則淚生，愧心動則汗生，欲心動則精生。"
        ],
        "氣味": [
            "甘，溫"
        ],
        "氣味補充": [
            ""
        ],
        "主治": [
            "和鷹屎，滅瘢（弘景）。塗金瘡血出，湯火瘡（時珍）。"
        ],
        "附方": [
            {
                "名稱": "面上黶子",
                "方法": "人精和鷹屎白塗之，數日愈。（《千金方》）身麵粉瘤：人精一合，青竹筒盛，於火上燒，以器承取汁，密封器中。數數塗之，取效止。（《肘後方》）"
            },
            {
                "名稱": "瘰癧腫毒",
                "方法": "女人精汁，頻頻塗之。湯火傷灼：令不痛，易愈無痕。《肘後》：用人精、鷹屎白，日日塗之。《千金》：用女人精汁，頻頻塗之。"
            }
        ]
    },
    {
        "名字": "口津唾",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "楊拱《醫方摘要》",
        "別稱": [
            "靈液（《綱目》）",
            "神水（《綱目》）",
            "金漿（《綱目》）",
            "醴泉"
        ],
        "釋名": [
            "時珍曰：人舌下有四竅，兩竅通心氣，兩竅通腎液。心氣流入舌下為神水，腎液流入舌下為靈液。道家謂之金漿玉醴。溢為醴泉，聚為華池，散為津液，降為甘露，所以灌溉臟腑，潤澤肢體。故修養家咽津納氣，謂之清水灌靈根。",
            "人能終日不唾，則精氣常留，顏色不槁；若久唾，則損精氣，成肺病，皮膚枯涸。故曰遠唾不如近唾，近唾不如不唾。人有病，則心腎不交，腎水不上，故津液干而真氣耗也。秦越人《難經》云：腎主五液。入肝為淚，入肺為涕，入脾為涎，入心為汗，自入為唾也。"
        ],
        "氣味": [
            "甘、咸，平，無毒"
        ],
        "氣味補充": [
            ""
        ],
        "主治": [
            "瘡腫、疥癬、皶疱，五更未語者，頻塗擦之。又明目退翳，消腫解毒，辟邪，粉水銀（時珍）。"
        ],
        "發明": [
            "時珍曰：唾津，乃人之精氣所化。人能每旦漱口擦齒，以津洗目，及常時以舌舐拇指甲，揩目，久久令人光明不昏。又能退翳，凡人有云翳，但每日令人以舌舐數次，久則真氣熏及，自然毒散翳退也。《範東陽方》云：凡人魘死，不得叫呼，但痛咬腳跟及拇指甲際，多唾其面，徐徐喚之，自省也。按《黃震日抄》云：晉時南陽宗定伯夜遇鬼，問之。",
            "答曰：我新死鬼也。問其所惡。曰：不喜唾耳。急持之，化為羊。恐其變化，因大唾之，賣得千錢。乃知鬼真畏唾也。"
        ],
        "附方": [
            "代指腫痛：以唾和白硇砂，搜面作碗子，盛唾令滿，著硇末少許，以指浸之，一日即瘥。（《千金方》）手足發疣：以白粱米粉，鐵鐺炒赤，研末，以眾人唾和，敷厚一寸，即消。（《肘後方》）腋下狐氣：用自己唾擦腋下數過，以指甲去其垢，用熱水洗手數遍，如此十餘日則愈。毒蛇螫傷：急以小便洗去血，隨取口中唾，頻頻塗之。"
        ]
    },
    {
        "名字": "齒垽",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "音居近切。宋《嘉祐》",
        "釋名": [
            "齒垢。"
        ],
        "氣味": [
            "咸，溫，無毒"
        ],
        "氣味補充": [
            ""
        ],
        "主治": [
            "和黑蝨研塗，出箭頭及惡刺，破癰腫（李世績）。塗蜂螫（時珍）。"
        ],
        "附方": [
            {
                "名稱": "竹木入肉，針撥不盡者",
                "方法": "以人齒垢封之，即不爛也。（葉氏《通變要法》）毒蛇螫傷：先以小便洗去血，次以牙垽封而護之，甚妙，且不痛腫。（《醫方摘要》）"
            }
        ]
    },
    {
        "名字": "人汗",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "集解": [
            "時珍曰：汗出於心，在內則為血，在外則為汗。故曰奪汗者無血，奪血者無汗。"
        ],
        "氣味": [
            "咸，有毒"
        ],
        "氣味補充": [
            "飲食食之，令人生疔毒（時珍）。"
        ]
    },
    {
        "名字": "眼淚",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "集解": [
            "時珍曰：淚者肝之液。五臟六腑津液皆上滲於目。凡悲哀笑咳，則火激於中，心系急而臟腑皆搖；搖則宗脈感而液道開，津上溢，故涕泣出焉。正如甑上水滴之意也。"
        ],
        "氣味": [
            "咸，有毒"
        ],
        "氣味補充": [
            "凡母哭泣墮子目，令子傷睛生翳（時珍）。"
        ]
    },
    {
        "名字": "人氣",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "主治": [
            "下元虛冷，日令童男女，以時隔衣進氣臍中，甚良。凡人身體骨節痹痛，令人更互呵熨，久久經絡通透。又鼻衄金瘡，噓之能令血斷（時珍）。"
        ],
        "發明": [
            "時珍曰：醫家所謂元氣相火，仙家所謂元陽真火，一也。天非此火不能生物，人非此火不能有生。故老人、虛人，與二七以前少陰同寢，借其熏蒸，最為有益。杜甫詩云「暖老須燕玉」，正此意也。但不可行淫，以喪寶促生耳。近時術家，令童女以氣進入鼻竅、臍中、精門，以通三田，謂之接補。",
            "此亦小法，不得其道者，反以致疾。按謝承《續漢書》云：太醫史循宿禁中，寒疝病發，求火不得。眾人以口更噓其背，至旦遂愈。劉敬叔《異苑》云：孫家奚奴治虎傷蛇噬垂死者，以氣禁之，皆安。又葛洪《抱朴子》云：人在氣中，氣在人中。天地萬物，無不須氣以生。善行氣者，內以養身，外以卻惡。",
            "然行之有法，從子至巳為生氣之時，從午至亥為死氣之時。常以生氣時，鼻中引氣，入多出少，閉而數之，從九九、八八、七七、六六、五五而止，乃微吐之，勿令耳聞。習之既熟，增至千數，此為胎息。或春食東方青氣，夏食南方赤氣，秋食西方白氣，冬食北方黑氣，四季食中央黃氣，亦大有效。",
            "故善行氣者，可以避飢渴，可以延年命；可以行水上，可以居水中；可以治百病，可以入瘟疫。以氣噓水則水逆流，噓火則火遙滅；噓沸湯則手可探物，噓金瘡則血即自止；噓兵刃則刺不能入，噓箭矢則矢反自射；噓犬則不吠，噓虎狼則伏退，噓蛇蜂則不動。吳越有禁咒行氣之法，遇有大疫，可與同床，不相傳染。",
            "遇有精魅，或聞聲，或現形，擲石放火，以氣禁之，皆自絕。或毒蛇所傷，噓之即愈。若在百里之外，遙以我手噓咒，男左女右，亦即可安。夫氣出於無形，用之其效至此，而況絕谷延年乎？時珍按：此即吾內養浩然靈氣也。符篆家取祖氣即此，但彼徒皆氣餒，庸人依仿，安得驗哉？"
        ],
        "附方": []
    },
    {
        "名字": "人魄",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "集解": [
            "時珍曰：此是縊死人，其下有物如麩炭，即時掘取便得，稍遲則深入矣。不掘則必有再縊之禍。蓋人受陰陽二氣，合成形體。魂魄聚則生，散則死。死則魂升於天，魄降於地。魄屬陰，其精沉淪入地，化為此物；亦猶星隕為石，虎死目光墜地化為白石，人血入地為磷為碧之意也。"
        ],
        "主治": [
            "鎮心，安神魄，定驚怖顛狂，磨水服之（時珍）。"
        ]
    },
    {
        "名字": "髭鬚",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《證類》",
        "集解": [
            "時珍曰：嘴上曰髭，頤下曰須，兩頰曰髯。詳見亂髮下。"
        ],
        "主治": [
            "燒研，敷癰瘡（慎微）。"
        ],
        "發明": [
            "慎微曰：唐·李勣病。醫云：得須灰服之，方止。太宗聞之，遂自剪髭燒灰賜服，復令敷癰立愈。故白樂天詩云：剪須燒藥賜功臣。又宋·呂夷簡疾。仁宗曰：古人言髭可治疾。今朕剪髭與之合藥，表朕意也。"
        ]
    },
    {
        "名字": "陰毛",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《拾遺》",
        "主治": [
            "男子陰毛：主蛇咬，以口含二十條咽汁，令毒不入腹（藏器）。橫生逆產，用夫陰毛二七莖燒研，豬膏和，丸大豆大，吞之（《千金方》）。婦人陰毛：主五淋及陰陽易病（時珍）。"
        ],
        "附方": [
            "陰陽易病，病後交接，卵腫或縮入腹，絞痛欲死。取婦人陰毛燒灰飲服，仍以洗陰水飲之。（《普濟方》）牛脹欲死：婦人陰毛，草裹與食，即愈。（《外臺秘要》）"
        ]
    },
    {
        "名字": "人骨",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《拾遺》",
        "別稱": [
            "時珍曰：許慎云：骨者，肉之核也"
        ],
        "釋名": [
            "《靈樞經》云：腎主骨。有《骨度篇》，論骨之大小、長短、廣狹甚詳，見本書。"
        ],
        "主治": [
            "骨病，接骨，臁瘡，並取焚棄者（藏器）。"
        ],
        "發明": [
            "時珍曰：古人以掩暴骨為仁德，每獲陰報；而方伎之流，心乎利慾，乃收人骨為藥餌，仁術固如此乎？且犬不食犬骨，而人食人骨可乎？父之白骨，惟親生子刺血瀝之即滲入。又《酉陽雜俎》云：荊州一軍人損脛。張七政飲以藥酒，破肉去碎骨一片，塗膏而愈。二年餘復痛。",
            "張曰：所取骨寒也。尋之尚在床下，以湯洗綿裹收之，其痛遂止。氣之相應如此，孰謂枯骨無知乎？仁者當悟矣。"
        ],
        "附方": [
            {
                "名稱": "代杖",
                "方法": "燒過人骨為末，空心酒服三錢，受杖不腫不作瘡，久服皮亦厚也。（《醫林集要》）接骨：燒過童子骨一兩，乳香二錢，喜紅絹一方，燒灰為末，熱酒調服。先以桐木片扎定，立效。（《醫林集要》）臁瘡：燒過人骨（碎者）為末，摻之。（《壽域神方》）折傷：死童子骨煅過，香瓜子仁炒乾，為末。好酒下，止痛極速。（《扶壽精方》）"
            }
        ]
    },
    {
        "名字": "天靈蓋",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《聖惠方》",
        "別稱": [
            "腦蓋骨（《綱目》）",
            "仙人蓋（《綱目》）",
            "頭顱骨"
        ],
        "釋名": [
            "《志》曰：此乃死人頂骨十字解者，方家婉其名耳。藏器曰：此是天生天賜，蓋押一身之骨，囟門未合，即未有也。",
            "時珍曰：人之頭圓如蓋，穹窿象天，泥丸之宮，神靈所集。修煉家取坎補離，復其純乾，聖胎圓成，乃開顱囟而出入之，故有天靈蓋諸名也。"
        ],
        "修治": [
            "藏器曰：凡用彌腐爛者乃佳。有一片如三指闊者，取得，用煻灰火罨一夜。待腥穢氣盡，卻用童男溺，於瓷鍋子中煮一伏時，漉出。於屋下掘一坑，深一尺，置骨於中一伏時，其藥魂歸神妙。陽人使陰，陰人使陽。好古曰：方家有用檀香湯洗過，酥炙用，或燒存性者。男骨色不赤，女骨色赤，以此別之也。"
        ],
        "氣味": [
            "咸，平，無毒"
        ],
        "氣味補充": [
            "時珍曰：有毒。"
        ],
        "主治": [
            "傳屍屍疰，鬼氣伏連，久瘴勞瘧，寒熱無時者，燒令黑，研細，白飲和服，亦合丸散用（《開寶》）。治肺痿，乏力羸瘦，骨蒸盜汗等，酥炙用（大明）。退心經蘊寒之氣（《本草權度》）。"
        ],
        "發明": [
            "楊士瀛曰：天靈蓋治屍疰。屍疰者，鬼氣也。伏而未起，故令淹纏。得枯骸枕骨治之，則魂氣飛越，不復附人，故得瘥也。陳承曰：《神農本經》人部，惟發髲一物。其餘皆出後世醫家，或禁術之流，奇怪之論耳。近見醫家用天靈蓋治傳屍病，未有一效。殘忍傷神，殊非仁人之用心。",
            "苟有可易，仁者宜盡心焉。必不得已，則宜以年深漬朽、絕屍氣者，可也。"
        ],
        "附方": [
            {
                "名稱": "天靈蓋散",
                "方法": "追取勞蟲。天靈二指大（以檀香煎湯洗過，酥炙，一氣咒七遍云：雷公神，電母聖；逢傳屍，便須定；急急如律令），尖檳榔五枚，阿魏二分，麝香三分，辰砂一分，安息香三分，甘遂三分，為末，每服三錢。用童便四升，入銀石器內，以蔥白、薤白各二七莖，青蒿二握，甘草二莖（五寸長者），桃枝、柳枝、桑枝、酸榴枝各二握（七寸長），同煎至一升。分作三盞，五更初，調服前藥一服；蟲不下，約人行十里，又進一服；天明再進。"
            },
            {
                "名稱": "取下蟲物，名狀不一，急擒入油鐺煎之。其蟲觜青赤黃色可治，黑白色難治，然亦可斷傳染之患。凡修合，先須齋戒，於遠處淨室，勿令病人聞藥氣，及雞犬貓畜、孝子婦人、一切觸穢之物見之。蟲下後，以白粥補之。數日之後，夢人哭泣相別，是其驗也。（《上清紫庭仙方》）虛損骨蒸",
                "方法": "《千金方》：用天靈蓋如梳大，炙黃，以水五升，煮取二升，分三服，起死神方也。張文仲《備急方》：用人頭骨（炙）三兩，麝香十兩，為末，和蜜搗千杵，丸梧桐子大。"
            },
            {
                "名稱": "每服七丸，粥飲下，日再服。若胸前有青脈出者，以針刺看血色；未黑者，七日瘥。小兒骨蒸，體瘦心煩",
                "方法": "天靈蓋（酥炙）、黃連等分，研末。每服半錢，米飲下，日二服。（《聖惠方》）諸瘧寒熱：天靈蓋煅研末，水服一字，取效。（《普濟方》）膈氣不食：天靈蓋七個，每個用黑豆四十九粒，層層隔封，水火升降，楊梅色，冷定取出，去豆不用，研末。每服一錢，溫酒下。"
            },
            {
                "名稱": "用冬蘿蔔芽陰乾，熬水洗之，乃貼。（劉松石《保壽堂方》）小兒白禿",
                "方法": "大豆、髑髏骨各燒灰等分，以臘豬脂和塗。（姚僧坦《集驗方》）"
            },
            {
                "名稱": "小兒白禿",
                "方法": "大豆和髑髏骨各燒成灰，等分混合，用臘豬脂混合塗抹患處。（出自姚僧坦的《集驗方》）"
            }
        ]
    },
    {
        "名字": "人胞",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《乾坤秘韞》",
        "別稱": [
            "胞衣（《梅師》）",
            "胎衣（《綱目》）",
            "紫河車（《綱目》）",
            "混沌衣（《綱目》）",
            "混元母（《蒙筌》）",
            "佛袈裟（《綱目》）",
            "仙人衣"
        ],
        "釋名": [
            "時珍曰：人胞，包人如衣，故曰胞衣。方家諱之，別立諸名焉。《丹書》云：天地之先，陰陽之祖，乾坤之橐龠，鉛汞之匡廓，胚胎將兆，九九數足，我則乘而載之，故謂之河車。其色有紅、有綠、有紫，以紫者為良。"
        ],
        "修治": [
            "吳球曰：紫河車，古方不分男女。近世男用男，女用女；一云男病用女，女病用男。初生者為佳，次則健壯無病婦人者亦可。取得，以清米泔擺淨，竹器盛，於長流水中洗去筋膜，再以乳香酒洗過，篾籠盛之，烘乾研末。亦有瓦焙研者，酒煮搗爛者，甑蒸搗曬者，以蒸者為佳。",
            "董炳云：今人皆酒煮火焙及去筋膜，大誤矣。火焙水煮，其子多不育，惟蒸搗和藥最良。筋膜乃初結真氣，不可剔去也。"
        ],
        "氣味": [
            "甘、咸，溫，無毒"
        ],
        "氣味補充": [
            ""
        ],
        "主治": [
            "血氣羸瘦，婦人勞損，面䵟皮黑，腹內諸病漸瘦者，治淨，以五味和之，如䭔𩚲法與食之，勿令婦知（藏器。𩚲，音甲，餅也）。治男女一切虛損勞極，癲癇失志恍惚，安心養血，益氣補精（吳球）。"
        ],
        "發明": [
            "震亨曰：紫河車治虛勞，當以骨蒸藥佐之。氣虛加補氣藥，血虛加補血藥。以側柏葉、烏藥葉俱酒灑，九蒸九曝，同之為丸，大能補益，名補腎丸。時珍曰：人胞雖載於陳氏本草，昔人用者猶少。近因丹溪朱氏言其功，遂為時用。而括蒼吳球始創大造丸一方，尤為世行。",
            "其方藥味平補，雖無人胞，亦可服餌。其說詳見本方下。按《隋書》云：琉球國婦人產乳，必食子衣。張師正《倦遊錄》云：八桂獠人產男，以五味煎調胞衣，會親啖之。此則諸獸生子、自食其衣之意，非人類也。崔行功《小兒方》云：凡胎衣宜藏於天德、月空吉方。深埋緊築，令男長壽。",
            "若為豬狗食，令兒顛狂；蟲蟻食，令兒瘡癬；鳥鵲食，令兒惡死；棄於火中，令兒瘡爛；近於社廟汙水井灶街巷，皆有所禁。按此亦銅山西崩，洛鐘東應，自然之理也。今復以之蒸煮炮炙，和藥搗餌，雖曰以人補人，取其同類；然以人食人，獨不犯崔氏之禁乎？其異於琉球、獠人者，亦幾希矣。"
        ],
        "附方": [
            {
                "名稱": "河車丸",
                "方法": "治婦人瘵疾勞嗽，虛損骨蒸等證。用紫河車（初生男子者）一具（以長流水中洗淨，熟煮擘細，焙乾研），山藥二兩，人參一兩，白茯苓半兩，為末，酒糊丸梧桐子大，麝香養七日。每服三五十丸，溫服，鹽湯下。（《永類鈐方》）大造丸：吳球云：紫河車即胞衣也。"
            },
            {
                "名稱": "兒孕胎中",
                "方法": "臍繫於胞，胞系母脊，受母之蔭，父精母血，相合生成，真元所鍾，故曰河車。雖稟後天之形，實得先天之氣，超然非他金石草木之類可比。愚每用此得效，用之女人尤妙。蓋本其所自出，各從其類也。若無子及多生女，月水不調，小產難產人服之，必主有子。危疾將絕者，一二服，可更活一二日。"
            },
            {
                "名稱": "其補陰之功極重",
                "方法": "百發百中。久服耳聰目明，鬚髮烏黑，延年益壽，有奪造化之功，故名大造丸。用紫河車一具（男用女胎，女用男胎，初生者，米泔洗淨，新瓦焙乾研末，或以淡酒蒸熟，搗曬研末，氣力尤全，且無火毒），敗龜板（年久者，童便浸三日，酥炙黃）二兩（或以童便浸過，石上磨淨，蒸熟曬研，尤妙），黃柏（去皮，鹽酒浸，炒）一兩半，杜仲（去皮，酥炙）一兩半，牛膝（去苗，酒浸，曬）一兩二錢，肥生地黃二兩半（入砂仁六錢，白茯苓二兩，絹袋盛，入瓦罐，酒煮七次，去茯苓、砂仁不用，杵地黃為膏，聽用），天門冬（去心）、麥門冬（去心）、人參（去蘆）各一兩二錢，夏月加五味子七錢，各不犯鐵器，為末，同地黃膏入酒，米糊丸如小豆大。每服八九十丸，空心鹽湯下，冬月酒下。"
            },
            {
                "名稱": "女人去龜板",
                "方法": "加當歸二兩，以乳煮糊為丸。男子遺精，女子帶下，並加牡蠣粉一兩。世醫用陽藥滋補，非徒無益，為害不小。蓋邪火只能動欲，不能生物。龜板、黃柏，補陽補陰，為河車之佐；加以杜仲補腎強腰，牛膝益精壯骨；四味通為足少陰經藥，古方加陳皮，名補腎丸也。生地黃涼血滋陰，得茯苓、砂仁同黃柏則走少陰，白飛霞以此四味為天一生水丸也。"
            },
            {
                "名稱": "天、麥門冬能保肺氣",
                "方法": "不令火炎，使肺氣下行生水；然其性有降無升，得人參則鼓動元氣，有升有降，故同地黃為固本丸也。又麥門冬、人參、五味子三味，名生脈散，皆為肺經藥。此方配合之意，大抵以金水二臟為生化之原，加河車以成大造之功故也。一人病弱，陽事大痿，服此二料，體貌頓異，連生四子。"
            },
            {
                "名稱": "一婦年六十已衰憊，服此壽至九十猶強健。一人病後不能作聲，服此氣壯聲出。一人病痿，足不任地者半年，服此後能遠行。（《諸證辨疑》）五勞七傷，吐血虛瘦",
                "方法": "用初生胞衣，長流水中洗去惡血，待清汁出乃止，以酒煮爛，搗如泥，入白茯神末和，丸梧桐子大。每米飲下百丸。"
            },
            {
                "名稱": "忌鐵器。（《朱氏集驗方》）久癲失志，氣虛血弱者",
                "方法": "紫河車治淨，爛煮食之。（劉氏《經驗方》）大小癇疾：初生胎衣一具，長流水洗淨，仍以水浸，春三、夏一、秋五、冬七日，焙乾為末；羌活、天麻、防風各半兩，白殭蠶、白附子各一兩，南星二兩，川烏一個，全蠍二十一個，為末，糊丸梧桐子大，硃砂為衣。每服五十丸，好酒下。"
            }
        ]
    },
    {
        "名字": "胞衣水",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《拾遺》",
        "修治": [
            "藏器曰：此乃衣埋地下，七八年化為水，澄徹如冰。南方人以甘草、升麻和諸藥，瓶盛埋之，三五年後掘出，取為藥也。"
        ],
        "氣味": [
            "辛，涼，無毒"
        ],
        "氣味補充": [
            ""
        ],
        "主治": [
            "小兒丹毒，諸熱毒，發寒熱不歇，狂言妄語，頭上無辜發豎，虛痞等證，天行熱病，飲之立效（藏器）。反胃久病，飲一鍾當有蟲出（時珍）。"
        ]
    },
    {
        "名字": "初生臍帶",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《拾遺》",
        "釋名": [
            "命蒂。時珍曰：胎在母腹，臍連於胞，胎息隨母。胎出母腹，臍帶既剪，一點真元，屬之命門丹田。臍乾自落，如瓜脫蒂。故臍者，人之命蒂也。以其當心腎之中，前直神闕，後直命門，故謂之臍。臍之為言齊也。"
        ],
        "主治": [
            "燒末飲服，止瘧（藏器）。解胎毒，敷臍瘡（時珍）。"
        ],
        "附方": [
            "臍汁不幹：綿裹落下臍帶，燒研一錢，入當歸頭末一錢，麝香一字，摻之。（《全幼心鑑》）預解胎毒：初生小兒十三日，以本身剪下臍帶燒灰，以乳汁調服，可免痘患。或入硃砂少許。（《保幼大全》）痘風赤眼：初生小兒臍帶血，乘熱點之，妙。（《海上方》）"
        ]
    },
    {
        "名字": "人勢",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "釋名": [
            "陰莖。時珍曰：人陰莖，非藥物也。陶九成《輟耕錄》載：杭州沈生犯奸事露，引刀自割其勢，流血經月不合。或令尋所割勢，搗粉酒服，不數日而愈。觀此則下蠶室者，不可不知此法也。故附於此云。"
        ],
        "主治": [
            "下蠶室，創口不合（時珍）。"
        ]
    },
    {
        "名字": "人膽",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《拾遺》",
        "氣味": [
            "苦，涼，有毒"
        ],
        "氣味補充": [
            ""
        ],
        "主治": [
            "鬼氣，屍疰，伏連（藏器）。久瘧，噎食，金瘡（時珍）。"
        ],
        "發明": [
            "時珍曰：北虜戰場中，多取人膽汁敷金瘡，云極效；但不可再用他藥，必傷爛也。若先敷他藥，即不可用此。此乃殺場救急之法，收膽干之亦可用，無害於理也。有等殘忍武夫，殺人即取其膽和酒飲之，云令人勇；是雖軍中謬術，君子不為也。"
        ],
        "附方": [
            {
                "名稱": "久瘧連年、噎食不下",
                "方法": "用生人膽一個，盛糯米令滿，入麝香少許，突上陰乾。一半青者治瘧，一半黑者治噎，併為末。每服十五粒，瘧用陳皮湯下，噎用通草湯下。（俱出《普濟方》）鬼瘧進退不定者：用人膽、硃砂、雄黃、麝香等分，為末，醋糊丸綠豆大。每綿裹一丸，納鼻中即瘥，男左女右。一丸可治二人。（《聖惠方》）"
            }
        ]
    },
    {
        "名字": "人肉",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《拾遺》",
        "主治": [
            "瘵疾（藏器）。"
        ],
        "發明": [
            "時珍曰：張杲《醫說》言：唐·開元中，明州人陳藏器著《本草拾遺》，載人肉療羸瘵。自此閭閻有病此者，多相效割股。按：陳氏之先，已有割股割肝者矣；而歸咎陳氏，所以罪其筆之於書，而不立言以破惑也，本草可輕言哉？嗚呼！身體髮膚，受之父母，不敢毀傷。父母雖病篤，豈肯欲子孫殘傷其支體，而自食其骨肉乎？此愚民之見也。",
            "按：何孟春·《余冬序錄》云：江伯兒母病，割脅肉以進。不愈，禱於神，欲殺子以謝神。母愈，遂殺其三歲子。事聞太祖皇帝，怒其絕倫滅理，杖而配之。下禮部議曰：子之事親，有病則拜託良醫。至於呼天禱神，此懇切至情不容已者。若臥冰割股，事屬後世。乃愚昧之徒，一時激發，務為詭異，以驚世駭俗，希求旌表，規避徭役。",
            "割股不已，至於割肝，割肝不已，至於殺子。違道傷生，莫此為甚。自今遇此，不在旌表之例。嗚呼！聖人立教，高出千古，韙哉如此。又陶九成《輟耕錄》載：古今亂兵食人肉，謂之想肉，或謂之兩腳羊。此乃盜賊之無人性者，不足誅矣。"
        ]
    },
    {
        "名字": "木乃伊",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "集解": [
            "時珍曰：按陶九成《輟耕錄》云：天方國有人年七八十歲，願捨身濟眾者，絕不飲食，惟澡身啖蜜，經月便溺皆蜜。既死，國人殮以石棺，仍滿用蜜浸之，鐫年月於棺，瘞之。俟百年後起封，則成蜜劑。遇人折傷肢體，服少許立愈。雖彼中亦不多得，亦謂之蜜人。陶氏所載如此，不知果有否？姑附卷末，以俟博識。"
        ]
    },
    {
        "名字": "方民",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "《綱目》",
        "附方": []
    },
    {
        "名字": "人傀",
        "來源": {
            "本草綱目": {
                "部": "人",
                "卷": "五十二",
                "類": ""
            }
        },
        "出自": "公回切。怪異也。《綱目》",
        "附方": []
    }
]