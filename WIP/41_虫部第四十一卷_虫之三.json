[
    {
        "名字": "蟲之三",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "化生類三十一種"
    },
    {
        "名字": "蠐螬",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》中品",
        "別稱": [
            "蟦蠐（音墳"
        ],
        "釋名": [
            "《本經》）、蜰蠐（音肥。《別錄》）、乳齊（弘景）、地蠶（郭璞）、應條（《吳普》）。",
            "時珍曰：蠐螬，方言作蠀螬，象其蠹物之聲。或謂是齊人曹氏之子所化，蓋謬說也。蟦、蜰，言其狀肥也。乳齊，言其通乳也；《別錄》作勃齊，誤矣。"
        ],
        "集解": [
            "《別錄》曰：蠐螬生河內平澤，及人家積糞草中。取無時。反行者良。",
            "弘景曰：大者如足大趾。以背滾行，乃快於腳。雜豬蹄作羹於乳母，不能別之。",
            "時珍曰：其狀如蠶而大，身短節促，足長有毛。生樹根及糞土中者，外黃內黑。生舊茅屋上者，外白內黯。皆濕熱之氣熏蒸而化，宋齊丘所謂「燥濕相育，不母而生」是矣。久則羽化而去。"
        ],
        "正誤": [
            "弘景曰：《詩》云：領如蝤蠐。今以蠐字在上，恐倒爾。",
            "恭曰：此蟲一名蝤蠐，有在糞聚中，或在腐木中。其在腐柳中者，內外潔白；糞土中者，皮黃內黑黯。形色既異，土木又殊，當以木中者為勝。宜冬月採之。",
            "宗奭曰：諸腐木根下多有之。構木津甘，故根下尤多。亦有生於糞土中者，雖肥大而腹中黑；不若木中者，雖瘦而稍白，研汁可用。",
            "斆曰：蠐螬須使桑樹、柏樹中者妙。",
            "韓保升曰：按：《爾雅注》云：蟦，蠐螬，在糞土中。蝤蠐，蠍。蠍，蛣𧌑。又云：蠍，桑蠹。並木中蠹也。正與《本經》蟦蠐生積糞草中相合。蘇恭言當以木中者為勝，則此外恐非也。切謂不然。今諸朽樹中蠹蟲，通謂之蠍，莫知其主療；惟桑樹中者，近方用之。而有名未用、曾用未識類中，有桑蠹一條即此也。",
            "蓋生產既殊，主療亦別。雖有毒、無毒易見，而相使、相惡難知。且蠍不號蠐螬，蟦不名蛣𧌑，自當審之。",
            "藏器曰：蠐螬居糞土中，身短足長，背有毛筋。但從夏入秋，蛻而為蟬，飛空飲露，能鳴高潔。蝤蠐一名蠍，一名蠹，在朽木中食木心，穿木如錐刀。身長足短，口黑無毛，節慢。至春雨後化為天牛，兩角如水牛，色黑，背有白點，上下緣木，飛騰不遙。出處既殊，形質又別，陶、蘇乃混注之，蓋千慮一失也。",
            "惟郭璞注《爾雅》，謂：蠐螬在糞土中，蝤蠐（桑蠹）在木中，齧桑，似蝸牛長角，喜齧桑樹者，為是也。",
            "頌曰：今醫家與蓐婦下乳藥用糞土中者，其效殊速，乃知蘇恭之說不可據也。"
        ],
        "修治": [
            "斆曰：凡收得後陰乾，與糯米同炒，至米焦黑取出，去米及身上、口畔肉毛並黑塵了，作三、四截，研粉用之。",
            "時珍曰：諸方有乾研及生取汁者，又不拘此例也。"
        ],
        "氣味": [
            "咸，微溫，有毒"
        ],
        "氣味補充": [
            "《別錄》曰：微寒。",
            "之才曰：蜚蠊為之使，惡附子。"
        ],
        "主治": [
            "惡血血瘀，痹氣破折，血在脅下堅滿痛，月閉，目中淫膚、青翳、白膜（《本經》）。療吐血在胸腹不去，破骨踒折血結，金瘡內塞，產後中寒，下乳汁（《別錄》）。取汁滴目，去翳障。主血止痛（《藥性》）。敷惡瘡（《日華》）。汁主赤白遊疹，疹擦破塗之（藏器）。取汁點喉痹，得下即開（蘇頌）。",
            "主唇緊口瘡、丹疹、破傷風瘡、竹木入肉、芒物眯目（時珍）。"
        ],
        "發明": [
            "弘景曰：同豬蹄作羹食，甚下乳汁。",
            "頌曰：張仲景治雜病，大䗪蟲丸方中用之，取其去脅下堅滿也。",
            "時珍曰：許學士《本事方》：治筋急養血，地黃丸中用之，取其治血瘀痹也。按：《陳氏經驗方》云：《晉書》：吳中書郎盛沖母王氏失明。婢取蠐螬蒸熟與食，王以為美。沖還知之，抱母慟哭，母目即開。與《本草》治目中青翳白膜、《藥性論》汁滴目中去翳障之說相合。",
            "予嘗以此治人得驗，因錄以傳人。又按：魯伯嗣《嬰童百問》云：張太尹傳，治破傷風神效方：用蠐螬、將駝脊背捏住，待口中吐水，就取抹瘡上。覺身麻汗出，無有不活者。子弟額上跌破，七日成風，依此治之，時間就愈。此又符療踒折、敷惡瘡、金瘡內塞、主血止痛之說也。",
            "蓋此藥能行血分，散結滯，故能治以上諸病。"
        ],
        "附方": [
            {
                "名稱": "小兒臍瘡",
                "方法": "蠐螬研末敷之，不過數次。（《千金方》）"
            },
            {
                "名稱": "小兒唇緊",
                "方法": "蠐螬研末，豬脂和，敷之。（《千金方》）"
            },
            {
                "名稱": "赤白口瘡",
                "方法": "蠐螬研汁，頻搽取效。（《政和本草》）"
            },
            {
                "名稱": "丹毒浸淫",
                "方法": "走串皮中，名火丹。以蠐螬搗爛，塗之。（《刪繁方》）"
            },
            {
                "名稱": "癰疽痔漏",
                "方法": "蠐螬研末，敷之，日一上。（《子母秘錄》）"
            },
            {
                "名稱": "虎傷人瘡",
                "方法": "蠐螬搗爛，塗之，日上。（唐瑤《經驗方》）"
            },
            {
                "名稱": "竹木入肉",
                "方法": "蠐螬搗塗之，立出。（《肘後》）"
            },
            {
                "名稱": "麥芒入眼",
                "方法": "以新布覆目上，持生蠐螬從布上摩之，芒著布上出也。（《千金方》）"
            },
            {
                "名稱": "斷酒不飲",
                "方法": "蠐螬研末，酒服，永不飲。（《千金方》）"
            }
        ]
    },
    {
        "名字": "乳蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "釋名": [
            "土蛹。"
        ],
        "集解": [
            "時珍曰：按：《白獺髓》云：廣中韶陽屬邑鄉中，有乳田。其法：掘地成窖，以粳米粉鋪入窖中，蓋之以草，壅之以糞。候雨過氣蒸則發開，而米粉皆化成蛹，如蠐螬狀。取蛹作汁，和粳粉蒸成乳食，味甚甘美也。此亦蠐螬之類，出自人為者。《淮南萬畢術》所謂「置黍溝中，即生蠐螬」，《廣雅》所謂「土蛹，蠁蟲」者，皆此物也。服食用此代蠐螬，更覺有功無毒。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "補虛羸，益胃氣，溫中明目（時珍）。"
        ]
    },
    {
        "名字": "木蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《拾遺》",
        "釋名": [
            "蠍（音曷）。蝤蠐（音囚齊）。蛣𧌑（音乞屈）。蛀蟲。",
            "時珍曰：蠹，古又作螙，食木蟲也，會意。《爾雅》云：蝤蠐，蠍也。蠍，蛣𧌑也。郭璞云：凡木中螙蟲，通名為蠍。但所居各異耳。"
        ],
        "集解": [
            "藏器曰：木蠹一如蠐螬，節長足短，生腐木中，穿木如錐刀，至春雨化為天牛。蘇恭以為蠐螬，深誤矣。詳蠐螬下。",
            "時珍曰：似蠶而在木中食木者，為蠍；似蠶而在樹上食葉者，為蠋；似蠋而小，行則首尾相就，屈而後伸者，為尺蠖；似尺蠖而青小者，為螟蛉。三蟲皆不能穴木，至夏俱羽化為蛾。惟穴木之蠹，宜入藥用。"
        ],
        "氣味": [
            "辛，平，有小毒"
        ],
        "氣味補充": [
            ""
        ],
        "主治": [
            "血瘀勞損，月閉不調，腰脊痛，有損血，及心腹間疾（藏器）。"
        ],
        "發明": [
            "時珍曰：各木性味，良毒不同。而蠹亦隨所居、所食而異，未可一概用也。古方用蠹，多取桑、柳、構木者，亦各有義焉。"
        ]
    },
    {
        "名字": "桑蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《別錄》",
        "校正": [
            "自有名未用移入此。"
        ],
        "釋名": [
            "桑蠍（音曷）。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "心暴痛，金瘡肉生不足（《別錄》）。胸下堅滿，障翳瘀腫，治風疹（《日華》）。治眼得效（《蜀本》）。去氣，補不足，治小兒乳霍（藏器）。小兒驚風，口瘡風疳，婦人崩中，漏下赤白，墮胎下血，產後下痢（時珍）。",
            "腸風下血，婦人崩中產痢，小兒驚風胎癬，咽喉骨鯁（時珍）。"
        ],
        "附方": [
            {
                "名稱": "崩中漏下赤白",
                "方法": "用桑蠍燒灰，溫酒服方寸匕，日二。（《千金》）"
            },
            {
                "名稱": "墮胎下血不止",
                "方法": "桑木中蠍蟲，燒末。酒服方寸匕，日二。蟲屎亦可。（《普濟方》）"
            },
            {
                "名稱": "腸風下血",
                "方法": "枯桑樹下蟲矢，燒存性，酒服一錢。（《聖惠》）"
            },
            {
                "名稱": "產後下痢，日五十行",
                "方法": "用桑木里蠹蟲糞，炒黃，急以水沃之，稀稠得所，服之，以瘥為度。此獨孤訥祭酒方也。（《必效方》）"
            },
            {
                "名稱": "小兒胎癬",
                "方法": "小兒頭生瘡，手爬處即延生，謂之胎癬。先以蔥鹽湯洗淨，用桑木蛀屑，燒存性，入輕粉等分，油和敷之。（《聖惠》）"
            },
            {
                "名稱": "咽喉骨鯁",
                "方法": "桑木上蟲糞，米醋煎呷。（《永類鈐方》）"
            }
        ]
    },
    {
        "名字": "柳蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "集解": [
            "時珍曰：柳蠹生柳木中甚多，內外潔白，至春夏化為天牛。",
            "諸家注蠐螬多取之，亦誤矣。"
        ],
        "氣味": [
            "甘、辛，平，有小毒"
        ],
        "氣味補充": [
            ""
        ],
        "主治": [
            "瘀血，腰脊瀝血痛，心腹血痛，風疹風毒，目中膚翳，功同桑蠹（時珍）。",
            "糞",
            "腸風下血，產後下痢，口瘡耳腫，齒齦風毒（時珍）。"
        ],
        "附方": [
            "口瘡風疳：小兒病此，用柳木蛀蟲矢，燒存性為末，入麝香少許，搽之。雜木亦可。（《幼幼新書》）",
            "齒齦風腫：用柳蠹末半合，赤小豆（炒）、黑豆（炒）各一合，柳枝一握，地骨皮一兩。每用三錢，煎水熱漱。（《御藥院方》）",
            "耳腫風毒，腫起出血：取柳蟲糞化水，取清汁，調白礬末少許，滴之。（《肘後》）。"
        ]
    },
    {
        "名字": "桃蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《日華》",
        "校正": [
            "《本經》原附桃核仁下，今分入此。"
        ],
        "集解": [
            "《別錄》曰：食桃樹蟲也。",
            "藏器曰：桑蠹去氣，桃蠹闢鬼，皆隨所出而各有功也。"
        ],
        "氣味": [
            "辛，溫，無毒"
        ],
        "氣味補充": [
            ""
        ],
        "主治": [
            "殺鬼，邪惡不祥（《本經》）。食之肥人，悅顏色（《日華》）。",
            "糞，",
            "闢溫疫，令不相染。為末，水服方寸匕（《傷寒類要》）。"
        ]
    },
    {
        "名字": "桂蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "集解": [
            "藏器曰：此桂樹中蟲，辛美可啖。",
            "時珍曰：按：《漢書·南奧王傳》：南越尉佗獻桂蠹一器。又《大業拾遺錄》云：隋時始安獻桂蠹四瓶，以蜜漬之，紫色，辛香有味，啖之去痰飲之疾。則此物自漢、隋以來，用充珍味矣。"
        ],
        "氣味": [
            "辛，溫，無毒"
        ],
        "氣味補充": [
            ""
        ],
        "主治": [
            "去冷氣（藏器）。除寒痰澼飲冷痛（時珍）。",
            "糞，",
            "獸骨哽，煎醋漱咽（時珍）。"
        ]
    },
    {
        "名字": "柘蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《拾遺》",
        "集解": [
            "藏器曰：陶注詹糖云：偽者以柘蟲屎為之。此即柘蠹在木間食木之屎也。詹糖燒之香，而此屎不香。既不相似，亦難為之。",
            "屎，"
        ],
        "主治": [
            "破血（藏器）。"
        ]
    },
    {
        "名字": "棗蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "集解": [
            "時珍曰：此即蝤蠐之在棗樹中者。",
            "屎，"
        ],
        "主治": [
            "聤耳出膿水。研末，同麝香少許吹之（時珍，出《普濟》）。"
        ]
    },
    {
        "名字": "竹蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "集解": [
            "時珍曰：竹蠹生諸竹中，狀如小蠶。老則羽化為硬翅之蛾。"
        ],
        "氣味": [
            "缺"
        ],
        "氣味補充": [
            ""
        ],
        "主治": [
            "小兒蠟梨頭瘡。取慈竹內者，搗和牛溺塗之（時珍）。",
            "聤耳出膿水，湯火傷瘡（時珍）。"
        ],
        "發明": [
            "時珍曰：竹蠹蟲，古方未見用者，惟《袖珍方》治小兒蠟梨用之。按：《淮南萬畢術》云：竹蟲飲人，自言其誠。高誘注云：以竹蟲三枚，竹黃十枚，和勻。每用一大豆許，燒入酒中，令人飲之，勿至大醉。叩問其事，必得其誠也。此法傳自古典，未試其果驗否，姑載之。",
            "蛀末"
        ],
        "附方": [
            {
                "名稱": "聤耳出水",
                "方法": "苦竹蛀屑、狼牙、白蘞等分，為末和勻，頻摻之。（《聖惠》）。"
            },
            {
                "名稱": "耳出臭膿",
                "方法": "用竹蛀蟲末、胭脂坯子等分，麝香少許，為末吹之。（《朱氏集驗》）"
            },
            {
                "名稱": "耳膿作痛",
                "方法": "因水入耳內者：如聖散：用箭桿內蛀末一錢，膩粉一錢，麝香半錢，為末。以綿杖繳盡，送藥入耳，以綿塞定，有惡物放令流出，甚者三度必愈。（《普濟》）。"
            },
            {
                "名稱": "湯火傷瘡",
                "方法": "竹蠹蛀末，敷之。（《外臺秘要》）"
            },
            {
                "名稱": "濕毒臁瘡",
                "方法": "枯竹蛀屑、黃柏末等分。先以蔥、椒、茶湯洗淨，搽之，日一上。"
            },
            {
                "名稱": "牙齒疼痛",
                "方法": "蛀竹屑、陳皮各一兩，為末，烏梅肉同研如泥，敷之。（《救急方》）"
            }
        ]
    },
    {
        "名字": "蘆蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《拾遺》",
        "集解": [
            "藏器曰：出蘆節中，狀如小蠶。"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "小兒飲乳後，吐逆不入腹，取蟲二枚煮汁飲之。嘔逆與哯乳不同，乳飽後哯出者，為哯乳也（藏器）。"
        ]
    },
    {
        "名字": "蒼耳蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "釋名": [
            "麻蟲。"
        ],
        "集解": [
            "時珍曰：蒼耳蠹蟲，生蒼耳梗中，狀如小蠶。取之但看梗有大蛀眼者，以刀截去兩頭不蛀梗，多收。線縛掛檐下，其蟲在內經年不死。用時取出，細者以三條當一用之。"
        ],
        "氣味": [
            "缺"
        ],
        "氣味補充": [
            ""
        ],
        "主治": [
            "疔腫惡毒，燒存性研末，油調塗之，即效。或以麻油浸死收貯，每用一、二枚搗敷，即時毒散，大有神效（時珍）。"
        ],
        "發明": [
            "時珍曰：蒼耳治疔腫腫毒，故蟲亦與之同功。古方不見用，近時方法每用之。"
        ],
        "附方": [
            "一切疔腫及無名腫毒惡瘡：劉松石《經驗方》：用蒼耳草梗中蟲一條，白梅肉三、四分，同搗如泥，貼之立愈。《聖濟總錄》：用麻蟲（即蒼耳草內蟲，炒黃色）、白殭蠶、江茶，各等分為末，蜜調塗之。又用蒼耳節內蟲四十九條捶碎，入人言少許，捶成塊。刺瘡令破，敷之。少頃以手撮出根，即愈。"
        ]
    },
    {
        "名字": "青蒿蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "集解": [
            "時珍曰：此青蒿節間蟲也。狀如小蠶，久亦成蛾。"
        ],
        "氣味": [
            "缺"
        ],
        "氣味補充": [
            ""
        ],
        "主治": [
            "急慢驚風。用蟲搗，和硃砂、汞粉各五分，丸粟粒大。一歲一丸，乳汁服（時珍）。"
        ],
        "發明": [
            "時珍曰：古方不見用者。《保嬰集》用治驚風，云十不失一。其詩云：一半硃砂一半雪，其功只在青蒿節。任教死去也還魂，服時須用生人血。"
        ]
    },
    {
        "名字": "皂莢蠹蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "集解": [
            ""
        ],
        "氣味": [
            "辛"
        ],
        "氣味補充": [
            ""
        ],
        "主治": [
            "蠅入人耳害人。研爛，同鱔魚血點之（危氏）。"
        ]
    },
    {
        "名字": "茶蛀蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "集解": [
            "時珍曰：此裝茶籠內蛀蟲也。取其屎用。",
            "蛀屑"
        ],
        "主治": [
            "聤耳出汁。研末，日日繳淨摻之（時珍。出《聖惠》）。"
        ]
    },
    {
        "名字": "蚱蟬",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》中品",
        "釋名": [
            "蜩（音調）。齊女。",
            "時珍曰：按：王充《論衡》云：蠐螬化腹蜟，腹蜟拆背出而為蟬。則是腹蜟者，育於腹也。蟬者，變化相禪也。蚱音窄，蟬聲也。蜩，其音調也。崔豹《古今注》言：齊王后怨王而死，化為蟬，故蟬名齊女。此謬說也。按：詩人美莊薑為齊侯之子，螓首蛾眉。螓亦蟬名，人隱其名，呼為齊女，義蓋取此。其品甚多，詳辨見下。"
        ],
        "集解": [
            "《別錄》曰：蚱蟬生楊柳上。五月採，蒸乾之，勿令蠹。",
            "弘景曰：蚱蟬，啞蟬，雌蟬也。不能鳴。蟬類甚多，此云柳上，乃《詩》云「鳴蜩嘒嘒者，形大而黑，五月便鳴。」俗云：五月不鳴，嬰兒多災，故其治療亦專主小兒。昔人啖之，故《禮》有雀、鴳、蜩、𧍙，而傴僂丈人掇之也。其四、五月鳴而小紫青色者，蟪蛄也。莊子云「蟪蛄不知春秋」是矣。",
            "《離騷》誤以蟪蛄為寒螿爾。寒螿九月、十月中鳴，聲甚淒急。七、八月鳴而色青者，名蛁蟟。二月中便鳴者，名䗿母，似寒螿而小。",
            "恭曰：蚱蟬，鳴蟬也。諸蟲皆以雄為良，陶云雌蟬非矣。",
            "頌曰：按《玉篇》云：蚱，蟬聲也。《別錄》云五月採，正與《月令》「仲夏蟬始鳴」相合，恭說得之。",
            "《爾雅》云：蝒，馬蜩。乃蟬之最大者，即此也。蟬類雖眾，獨此一種入藥。醫方多用蟬殼，亦此殼也。本生土中，云是蜣螂所轉丸，久而化成此蟲，至夏登木而蛻。",
            "宗奭曰：蚱蟬，夏月身與聲俱大，始終一般聲。乘昏夜，出土中，升高處，拆背殼而出。日出則畏人，且畏日炙乾其殼，不能蛻也。至時寒則墜地，小兒畜之，雖數日亦不飲食。古人言其飲風露，觀其不糞而溺，亦可見矣。",
            "時珍曰：蟬，諸蜩總名也。皆自蠐螬、腹蜟變而為蟬（亦有轉丸化成者），皆三十日而死。俱方首廣額，兩翼六足，以脅而鳴，吸風飲露，溺而不糞。古人食之，夜以火取，謂之耀蟬。《爾雅》、《淮南子》、揚雄《方言》、陸璣《草木疏》、陳藏器《本草》諸書所載，往往混亂不一。今考定於下，庶不誤用也。",
            "夏月始鳴，大而色黑者，蚱蟬也，又曰蝒（音綿），曰馬蜩，《豳詩》「五月鳴蜩」者是也。頭上有花冠，曰螗蜩，曰蝘，曰胡蟬，《蕩詩》「如蜩如螗」者是也。具五色者，曰螂蜩，見《夏小正》。並可入藥用。小而有文者，曰螓，曰麥蚻；小而色青綠者，曰茅蜩，曰茅蠘；秋月鳴而色青紫者，曰蟪蛄，曰蛁蟟，曰蜓蚞，曰螇螰，曰蛥蚗（音舌決）。",
            "小而色青赤者，曰寒蟬，曰寒蜩，曰寒螿，曰蜺；未得秋風，則喑不能鳴，謂之啞蟬，亦曰喑蟬；二、三月鳴，而小於寒螿者，曰䗿母。並不入藥。",
            "蚱蟬"
        ],
        "氣味": [
            "咸、甘，寒，無毒"
        ],
        "氣味補充": [
            "甄權曰：酸。"
        ],
        "主治": [
            "小兒驚癇夜啼，癲病寒熱（《本經》）。驚悸，婦人乳難，胞衣不出，能墮胎（《別錄》）。小兒癇絕不能言（蘇恭）。小兒驚哭不止，殺疳蟲，去壯熱，治腸中幽幽作聲（《藥性》）。"
        ],
        "發明": [
            "藏器曰：本功外、其腦煮汁服之，主產後胞衣不下，自有正傳。",
            "時珍曰：蟬主產難、下胞衣，亦取其能退蛻之義。《聖惠》治小兒發癇，有蚱蟬湯、蚱蟬散、蚱蟬丸等方。今人只知用蛻，而不知用蟬也。"
        ],
        "附方": [
            {
                "名稱": "百日發驚",
                "方法": "蚱蟬（去翅、足，炙）三分，赤芍藥三分，黃芩二分，水二盞，煎一盞，溫服。（《聖惠方》）。"
            },
            {
                "名稱": "破傷風病無問表裡，角弓反張",
                "方法": "秋蟬一個，地膚子（炒）八分，麝香少許，為末。酒服二錢。（同上）"
            },
            {
                "名稱": "頭風疼痛",
                "方法": "蚱蟬二枚生研，入乳香、硃砂各半分，丸小豆大。每用一丸，隨左右納鼻中，出黃水為效。（《聖濟總錄》）"
            }
        ]
    },
    {
        "名字": "蟬蛻",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "別稱": [
            "蟬殼",
            "枯蟬",
            "腹蜟（並《別錄》）",
            "金牛兒"
        ],
        "釋名": [
            ""
        ],
        "修治": [
            "時珍曰：凡用蛻殼，沸湯洗去泥土、翅、足，漿水煮過，曬乾用。"
        ],
        "氣味": [
            "咸、甘，寒，無毒"
        ],
        "氣味補充": [
            ""
        ],
        "主治": [
            "小兒驚癇，婦人生子不下。燒灰水服，治久痢（《別錄》）。",
            "小兒壯熱驚癇，止渴（《藥性》）。研末一錢，井華水服，治啞病（藏器）。除目昏障翳。以水煎汁服，治小兒瘡疹出不快，甚良（宗奭）。治頭風眩暈，皮膚風熱，痘疹作癢，破傷風及疔腫毒瘡，大人失音，小兒噤風天吊，驚哭夜啼，陰腫（時珍）。"
        ],
        "發明": [
            "好古曰：蟬蛻去翳膜，取其蛻義也。蟬性蛻而退翳，蛇性竄而祛風，因其性而為用也。",
            "時珍曰：蟬乃土木餘氣所化，飲風吸露，其氣清虛。故其主療，皆一切風熱之證。古人用身，後人用蛻。大抵治臟腑經絡，當用蟬身。治皮膚瘡瘍風熱，當用蟬蛻，各從其類也。又主啞病、夜啼者，取其晝鳴而夜息也。"
        ],
        "附方": [
            {
                "名稱": "小兒夜啼",
                "方法": "《心鑑》：治小兒一百二十日內夜啼。用蟬蛻四十九個，去前截，用後截，為末，分四服。釣藤湯調灌之。《普濟方》蟬花散：治小兒夜啼不止，狀若鬼祟。用蟬蛻下半截，為末。一字，薄荷湯入酒少許調下。或者不信，將上半截為末，煎湯調下，即復啼也。古人立方，莫知其妙。"
            },
            {
                "名稱": "小兒驚啼",
                "方法": "啼而不哭，煩也；哭而不啼，躁也。用蟬蛻二七枚，去翅、足為末，入硃砂末一字，蜜調與吮之。（《活幼口議》）"
            },
            {
                "名稱": "小兒天吊",
                "方法": "頭目仰視，痰塞內熱。用金牛兒（即蟬蛻）以漿水煮一日，曬乾為末。每服一字，冷水調下。（《衛生易簡方》）"
            },
            {
                "名稱": "小兒噤風",
                "方法": "初生口噤不乳。用蟬蛻二七枚，全蠍（去毒）二七枚。為末。入輕粉末少許，乳汁調灌。（《全幼心鑑》）"
            },
            {
                "名稱": "破傷風病發熱",
                "方法": "《醫學正傳》：用蟬蛻，炒研，酒服一錢，神效。《普濟方》：用蟬蛻，為末，蔥涎調，塗破處。即時取去惡水，立效。名追風散。"
            },
            {
                "名稱": "頭風旋暈",
                "方法": "蟬殼一兩，微炒為末。非時酒下一錢，白湯亦可。（《聖惠》）。"
            },
            {
                "名稱": "皮膚風癢",
                "方法": "蟬蛻、薄荷葉等分，為末。酒服一錢，日三。（《集驗》）。"
            },
            {
                "名稱": "痘瘡作癢",
                "方法": "蟬蛻三七枚，甘草（炙）一錢，水煎服之。（《心鑑》）"
            },
            {
                "名稱": "痘後目翳",
                "方法": "蟬蛻為末。每服一錢，羊肝煎湯下，日二。（錢氏）"
            },
            {
                "名稱": "聤耳出膿",
                "方法": "蟬蛻半兩（燒存性），麝香半錢（炒），上為末，綿裹塞之。追出惡物，效。（《海上》）。"
            },
            {
                "名稱": "小兒陰腫",
                "方法": "多因坐地風襲，及蟲蟻所吹。用蟬蛻半兩，煎水洗。仍服五苓散，即腫消痛止。（危氏）。"
            },
            {
                "名稱": "胃熱吐食",
                "方法": "清膈散：用蟬蛻五十個，去泥，滑石一兩，為末。每服二錢，水一盞，入蜜調服。（《衛生家寶方》）"
            },
            {
                "名稱": "疔瘡毒腫",
                "方法": "不破則毒入腹。《青囊雜纂》：用蟬蛻，炒為末。蜜水調服一錢，外以津和，塗之。《醫方大成》：用蟬蛻、殭蠶等分。為末。醋調，塗瘡四圍。候根出，拔去再塗。"
            }
        ]
    },
    {
        "名字": "蟬花",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《證類》",
        "別稱": [
            "冠蟬（《禮注》）",
            "胡蟬（《毛詩》）",
            "螗蜩（同上）",
            "蝘"
        ],
        "釋名": [
            "",
            "時珍曰：花、冠，以象名也。胡，其狀如胡也。唐，黑色也。古俗謂之胡蟬，江南謂之螗，蜀人謂之蟬花。"
        ],
        "集解": [
            "慎微曰：蟬花所在有之，生苦竹林者良。花出頭上，七月採。",
            "頌曰：出蜀中。其蟬頭上有一角，如花冠狀，謂之蟬花。彼人齎蛻至都下。醫工云：入藥最奇。",
            "宗奭曰：乃是蟬在殼中不出而化為花，自頂中出也。",
            "時珍曰：蟬花，即冠蟬也，《禮記》所謂「𧍙則冠而蟬有緌」者是矣。緌音蕤，冠纓也。陸雲《寒蟬賦》云：蟬有五德：頭上有幘，文也；含氣飲露，清也；黍稷不享，廉也；處不巢居，儉也；應候守常，信也。陸佃《埤雅》云：螗首方廣有冠，似蟬而小，鳴聲清亮。宋祁《方物贊》云：蟬之不蛻者，至秋則花。其頭長一、二寸，黃碧色。並指此也。"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "小兒天吊，驚癇瘛瘲，夜啼心悸（慎微）。功同蟬蛻，又止瘧（時珍）。"
        ]
    },
    {
        "名字": "蜣螂",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》下品",
        "別稱": [
            "蛣蜣（音詰羌）",
            "推丸（弘景）",
            "推車客（《綱目》）",
            "黑牛兒（同上）",
            "鐵甲將軍（同上）",
            "夜遊將軍"
        ],
        "釋名": [
            "",
            "弘景曰：莊子云：蛣蜣之智，在於轉丸。喜入糞土中取屎丸而推卻之，故俗名推丸。",
            "時珍曰：崔豹《古今注》謂之轉丸、弄丸，俗呼推車客，皆取此義也。其蟲深目高鼻，狀如羌胡，揹負黑甲，狀如武士，故有蜣螂、將軍之稱。"
        ],
        "集解": [
            "《別錄》曰：蜣螂生長沙池澤。",
            "弘景曰：其類有三、四種，以大而鼻頭扁者為真。",
            "韓保升曰：此類多種，所在有之。以鼻高目深者入藥，名胡蜣螂。",
            "宗奭曰：蜣螂有大、小二種，大者名胡蜣螂，身黑而光，腹翼下有小黃，子附母而飛，晝伏夜出，見燈光則來，宜入藥用。小者身黑而暗，晝飛夜伏。狐並喜食之。小者不堪用，惟牛馬脹結，以三十枚研水灌之，絕佳。",
            "時珍曰：蜣螂以土包糞，轉而成丸，雄曳雌推，置於坎中，覆之而去。數日有小蜣螂出，蓋孚乳於中也。"
        ],
        "修治": [
            "《別錄》曰：五月五日採取，蒸藏之，臨用，去足，火炙。勿置水中，令人吐。"
        ],
        "氣味": [
            "咸，寒，有毒"
        ],
        "氣味補充": [
            "好古曰：酸。",
            "之才曰：畏羊角、羊肉、石膏。"
        ],
        "主治": [
            "小兒驚癇瘛瘲，腹脹寒熱，大人癲疾狂易（《本經》）。",
            "手足端寒，肢滿賁豚。搗丸塞下部，引痔蟲出盡，永瘥（《別錄》）。",
            "治小兒疳蝕（《藥性》）。能墮胎，治疰忤。和乾薑敷惡瘡，出箭頭（《日華》）。燒末，和醋敷蜂瘻（藏器）。去大腸風熱（《權度》）。治大小便不通，下痢赤白，脫肛，一切痔瘻疔腫，附骨疽瘡，癧瘍風，灸瘡，出血不止，鼻中息肉，小兒重舌（時珍）。",
            "疔瘡（頌曰：按劉禹錫纂柳州救三死方云：元和十一年得疔瘡，凡十四日益篤，善藥敷之莫效。長樂賈方伯教用蜣螂心，一夕百苦皆已。明年正月食羊肉，又大作，再用亦如神驗。其法：用蜣螂心，在腹下度取之，其肉稍白是也。貼瘡半日許，再易，血盡根出即愈。蜣螂畏羊肉，故食之即發。其法蓋出葛洪《肘後方》）。",
            "轉丸",
            "見土部"
        ],
        "發明": [
            "時珍曰：蜣螂乃手足陽明、足厥陰之藥，故所主皆三經之病。《總微論》言：古方治小兒驚癇，蜣螂為第一。而後醫未見用之，蓋不知此義耳。",
            "頌曰：箭鏃入骨不可移者，用巴豆微炒，同蜣螂搗塗。斯須痛定，必微癢，忍之。待極癢不可忍，乃撼動拔之立出。此方傳於夏侯鄆。鄆初為閬州錄事參軍，有人額有箭痕，問之。云：從馬侍中徵田悅中箭，侍中與此藥立出，後以生肌膏敷之乃愈。因以方付鄆，云：凡諸瘡皆可療也。",
            "頌曰：箭鏃射入骨中而無法移動的，用巴豆微炒後，和蜣螂搗碎塗抹在箭鏃上。不一會兒疼痛就會停止，然後一定會感到微微的瘙癢，忍耐住。等到極度瘙癢而無法忍受的時候，再用力撼動箭鏃，拔出即可。這個方子是夏侯鄆傳授的。夏侯鄆剛開始擔任閬州錄事參軍的時候，有個人額頭上有箭傷疤痕，夏侯鄆問他。他說：我曾經跟隨馬侍中徵伐田悅時中箭，馬侍中用這個藥，箭鏃立刻拔出，後來用生肌膏敷上才痊癒。於是把這個方子傳給了夏侯鄆，並說：凡是各種瘡傷都可以用這個方子治療。",
            "鄆至洪州逆旅，主人妻患瘡呻吟，用此立愈。《翰苑叢紀》云：李定言：石藏用，近世良醫也。有人承檐溜浣手，覺物入爪甲內，初若絲髮，數日如線，伸縮不能，始悟其為龍伏藏也。乃叩藏用求治。藏用曰：方書無此，以意治之耳。末蜣螂塗指，庶下深入胸膜，冀它日免震厄。",
            "其人如其言，後因雷火繞身，急針挑之，果見一物躍出，亦不為災。《醫說》亦載此事。"
        ],
        "附方": [
            {
                "名稱": "小兒驚風",
                "方法": "不拘急慢。用蜣螂一枚杵爛，以水一小盞，於百沸湯中蕩熱，去滓飲之。"
            },
            {
                "名稱": "小兒疳疾",
                "方法": "土裹蜣螂，煨熟，與食之。（《韓氏醫通》）"
            },
            {
                "名稱": "小兒重舌",
                "方法": "蜣螂，燒末，唾和，敷舌上。（《子母秘錄》）"
            },
            {
                "名稱": "膈氣吐食",
                "方法": "用地牛兒二個，推屎蟲一公一母，同入罐中，待蟲食盡牛兒，以泥裹煨存性；用去白陳皮二錢，以巴豆同炒過，去豆，將陳皮及蟲為末。每用一、二分，吹入咽中。吐痰三、四次，即愈。（《孫氏集效方》）"
            },
            {
                "名稱": "赤白下痢",
                "方法": "黑牛散：治赤白痢、噤口痢及泄瀉。用黑牛兒（即蜣螂，一名鐵甲將軍），燒研。每服半錢，或一錢，燒酒調服（小兒以黃酒服），立效。（李延壽方）。"
            },
            {
                "名稱": "大腸脫肛",
                "方法": "蜣螂，燒存性，為末，入冰片研勻。摻肛上，托之即入。（《醫學集成》）"
            },
            {
                "名稱": "大小便閉，經月欲死者",
                "方法": "《本事》推車散：用推車客七個（男用頭，女用身），土狗七個（男用身，女用頭），新瓦焙，研末。用虎目樹南向皮，煎汁調服。只一服即通。《楊氏經驗方》：治大小便不通。六、七月尋牛糞中大蜣螂十餘枚，線穿陰乾，收之。臨時取一個全者，放淨磚上，四面以灰火烘乾，當腰切斷（如大便不通，用上截；小便不通，用下截），各為細末，取井華水服之（二便不通，全用），即解。"
            },
            {
                "名稱": "大腸秘塞",
                "方法": "蜣螂（炒，去翅、足）為末，熱酒服一錢。（《聖惠》）"
            },
            {
                "名稱": "小便轉胞不通",
                "方法": "用死蜣螂二枚，燒末，井華水一盞調服。（《千金》）。"
            },
            {
                "名稱": "小便血淋",
                "方法": "蜣螂研水服。（鮑氏）。"
            },
            {
                "名稱": "痔漏出水",
                "方法": "唐氏方：用蜣螂一枚陰乾，入冰片少許，為細末，紙捻蘸末入孔內。漸漸生肉，藥自退出，即愈。《袖珍方》：用蜣螂，焙乾，研末。先以礬湯洗過，貼之。"
            },
            {
                "名稱": "一切漏瘡不拘蜂瘻、鼠瘻。蜣螂燒末",
                "方法": "醋和敷。（《千金》）。"
            },
            {
                "名稱": "附骨疽漏",
                "方法": "蜣螂七枚，同大麥搗敷。（《劉涓子方》）"
            },
            {
                "名稱": "一切惡瘡及沙蝨、水弩、惡疽",
                "方法": "五月五日取蜣螂蒸過，陰乾為末，油和敷之。（《聖惠》）"
            },
            {
                "名稱": "疔腫惡瘡",
                "方法": "楊柳上大烏殼硬蟲（或地上新糞內及泥堆中者），生取，以蜜湯浸死，新瓦焙焦，為末。先以燒過針撥開，好醋調，敷之。（《普濟方》）"
            },
            {
                "名稱": "無名惡瘡",
                "方法": "忽得不識者。用死蜣螂杵汁塗之。（《子母秘錄》）"
            },
            {
                "名稱": "灸瘡血出不止",
                "方法": "用死蜣螂，燒研，豬脂和塗。（《千金方》）"
            },
            {
                "名稱": "大赫瘡疾，急防毒氣入心",
                "方法": "先灸，後用干蜣螂為末，和鹽水敷四圍，如韭葉闊、日一上之。（《肘後》）"
            },
            {
                "名稱": "癧瘍風病",
                "方法": "取塗中死蜣螂杵爛，揩瘡令熱，封之。一宿瘥，止。（《外臺秘要》）。"
            },
            {
                "名稱": "鼻中息肉",
                "方法": "蜣螂十枚，納青竹筒中，油紙密封，置廁坑內，四十九日取出曬乾，入麝香少許，為末塗之。當化為水也。（《聖惠》）"
            },
            {
                "名稱": "沙塵入目",
                "方法": "取生蜣螂一枚，手持其背，於眼上影之，自出。（《圖經本草》）。"
            },
            {
                "名稱": "下部䘌蟲",
                "方法": "痛癢膿血，旁生孔竅。蜣螂七枚（五月五日收者），新牛糞半兩，肥羊肉一兩（炒黃），同搗成膏，丸蓮子大，炙熱，綿裹納肛中。半日即大便中蟲出，三度永瘥。（董炳《集驗方》）"
            },
            {
                "名稱": "心",
                "方法": ""
            }
        ],
        "附錄": [
            "蜉蝣，時珍曰：蜉蝣一名渠略，似蛣蜣而小，大如指頭，身狹而長，有角，黃黑色，甲下有翅，能飛。夏月雨後叢生糞土中，朝生暮死。豬好啖之。人取炙食，云美於蟬也。蓋蜣螂、蜉蝣、腹蜟、天牛，皆蠐螬、蠹、蠍所化。此亦蜣螂之一種，不可不知也。或曰：蜉蝣，水蟲也。狀似蠶蛾，朝生暮死。",
            "天社蟲",
            "《別錄》有名未用，曰：味甘，無毒。主絕孕，益氣。蟲狀如蜂，大腰，食草木葉，三月採。",
            "時珍曰：按：張揖《廣雅》云：天社，蜣螂也。與此不知是一類否？"
        ]
    },
    {
        "名字": "天牛",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "別稱": [
            "天水牛（《綱目》）",
            "八角兒（同上），一角者名獨角仙"
        ],
        "釋名": [
            "",
            "時珍曰：此蟲有黑角如八字，似水牛角，故名。亦有一角者。"
        ],
        "集解": [
            "藏器注：蠐螬云：蠍一名蠹，在朽木中，食木心，穿如錐刀，口黑，身長足短，節慢無毛。至春雨後化為天牛，兩角狀如水牛（亦有一角者）。色黑，背有白點，上下緣木，飛騰不遠。",
            "時珍曰：天牛處處有之。大如蟬，黑甲光如漆，甲上有黃白點，甲下有翅能飛。目前有二黑角甚長，前向如水牛角，能動。其喙黑而扁，如鉗甚利，亦似蜈蚣喙。六足在腹，乃諸樹蠹蟲所化也。夏月有之，出則主雨。按：《爾雅》：蠰，齧桑也。郭璞注云：狀似天牛長角，體有白點，善齧桑樹，作孔藏之，江東呼為齧發。",
            "此以天牛、齧桑為二物也。而蘇東坡《天水牛詩》云：兩角徒自長，空飛不服箱。為牛竟何益，利吻穴枯桑。此則謂天牛即齧桑也。大抵在桑樹者，即為齧桑爾。一角者，名獨角仙。入藥，並去甲、翅、角、足用。"
        ],
        "氣味": [
            "有毒"
        ],
        "氣味補充": [
            ""
        ],
        "主治": [
            "瘧疾寒熱，小兒急驚風，及疔腫箭鏃入肉，去痣靨（時珍）。"
        ],
        "發明": [
            "時珍曰：天牛、獨角仙，本草不載。宋、金以來，方家時用之。《聖惠》治小兒急驚風吹鼻定命丹，《宣明方》點身面痣靨芙蓉膏中。俱用獨角仙，蓋亦毒物也。藥多不錄。蠍化天牛有毒，蠐螬化蟬無毒，又可見蠐螬與蠍之性味良惡也。"
        ],
        "附方": [
            {
                "名稱": "疔腫惡毒",
                "方法": "透骨膏：用八角兒（楊柳上者，陰乾去殼）四個（如冬月無此，用其窠代之），蟾酥半錢，巴豆仁一個，粉霜、雄黃、麝香少許。先以八角兒研如泥，入熔化黃蠟少許，同眾藥末和作膏子，密收。每以針刺瘡頭破出血，用榆條送膏子（麥粒大）入瘡中，以雀糞二個放瘡口。"
            },
            {
                "名稱": "瘡回即止",
                "方法": "不必再用也。忌冷水。如針破無血，系是著骨疔。即男左女右中指甲末，刺出血糊藥。又無血，即刺足大拇血，糊藥。如都無血，必難醫也。"
            },
            {
                "名稱": "箭鏃入肉",
                "方法": "用天水牛（取一角者），小瓶盛之，入硇砂一錢，同水數滴在內。待自然化水，取滴傷處，即出也。"
            },
            {
                "名稱": "寒熱瘧疾",
                "方法": "豬膏丸：治瘧疾發渴，往來不定。臘豬膏二兩，獨角仙一枚，獨頭蒜一個，樓蔥一握，五月五日三家粽尖。於五月五日五更時，淨處露頭赤腳，舌拄上齶，回面向北，搗一千杵，丸皂子大。每以新綿裹一丸，係臂上，男左女右。（《聖惠》）"
            }
        ],
        "附錄": [
            "飛生蟲《拾遺》，藏器曰：狀如齧發，頭上有角。其角無毒，主難產，燒末水服少許，亦可執之。",
            "時珍曰：此亦天牛別類也。與鼺鼠同功，故亦名飛生。"
        ]
    },
    {
        "名字": "螻蛄",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》下品",
        "別稱": [
            "蟪蛄（《本經》）",
            "天螻（《本經》）",
            "螜（音斛"
        ],
        "釋名": [
            "《本經》）、螻蟈（《月令》）、仙姑（《古今注》）、石鼠（《古今注》）、梧鼠（《荀子》）、土狗（俗名）。",
            "時珍曰：《周禮注》云：螻，臭也。此蟲氣臭，故得螻名。曰姑，曰婆，曰娘子，皆稱蟲之名。蟪蛄同蟬名，螻蟈同蛙名，石鼠同碩鼠名，梧鼠同飛生名，皆名同物異也。"
        ],
        "集解": [
            "《別錄》曰：螻蛄生東城平澤。夜出者良。夏至取，曝乾。",
            "弘景曰：此物頗協鬼神。昔人獄中得其力，今人夜見多打殺之，言為鬼所使也。",
            "頌曰：今處處有之。穴地糞壤中而生，夜則出外求食。《荀子》所謂梧鼠五技而窮，蔡邕所謂碩鼠五能不成一技者，皆指此也。《魏詩》碩鼠乃大鼠，與此同名而技不窮，固不同耳。五技者：能飛不能過屋，能緣不能窮木，能遊不能度谷，能穴不能掩身，能走不能免人。",
            "宗奭曰：此蟲立夏後至夜則鳴，聲如蚯蚓，《月令》「螻蟈鳴」者是矣。",
            "時珍曰：螻蛄穴土而居，有短翅四足。雄者善鳴而飛，雌者腹大羽小，不善飛翔。吸風食土，喜就燈光。入藥用雄。或云用火燒地赤，置螻於上，任其跳死，覆者雄，仰者雌也。《類從》云：磨鐵致蛄，汗韉引兔。物相感也。"
        ],
        "氣味": [
            "咸，寒，無毒"
        ],
        "氣味補充": [
            "",
            "《日華》曰：涼，有毒。去翅、足，炒用。"
        ],
        "主治": [
            "產難，出肉中刺，潰癰腫，下哽噎，解毒，除惡瘡（《本經》）。水腫，頭面腫（《日華》）。利大小便，通石淋，治瘰癧骨哽（時珍）。治口瘡甚效（震亨）。"
        ],
        "發明": [
            "弘景曰：自腰以前甚澀，能止大小便；自腰以後甚利，能下大小便。",
            "朱震亨曰：螻蛄治水甚效，但其性急，虛人戒之。",
            "頌曰：今方家治石淋導水，用螻蛄七枚，鹽二兩，新瓦上鋪蓋焙乾，研末。每溫酒服一錢匕，即愈也。"
        ],
        "附方": [
            {
                "名稱": "十種水病",
                "方法": "腫滿喘促不得臥。《聖惠方》：以螻蛄五枚，焙乾為末。食前白湯服一錢，小便利為效。楊氏：加甘遂末一錢，商陸汁一匙，取下水為效。忌鹽一百日。小便秘者。《聖惠》：用螻蛄下截焙研，水服半錢，立通。《保命集》：用螻蛄一個，葡萄心七個，同研，露一夜，日乾研末，酒服。"
            },
            {
                "名稱": "《乾坤秘韞》",
                "方法": "用端午日取螻蛄，陰乾，分頭、尾焙收。治上身用頭末七個，治中用腹末七個，治下用尾末七個，食前酒服。"
            },
            {
                "名稱": "大腹水病",
                "方法": "《肘後》：用螻蛄，炙熟，日食十個。《普濟》半邊散，治水病。用大戟、芫花、甘遂、大黃各三錢，為末。以土狗七枚（五月能飛者），搗蔥鋪新瓦上焙之，待乾去翅、足。每個剪作兩半邊，分左右記收。欲退左即以左邊七片焙研，入前末二錢，以淡竹葉、天門冬煎湯，五更調服。候左退三日後，服右邊如前法。"
            },
            {
                "名稱": "㗜鼻消水，面浮甚者",
                "方法": "用土狗一個，輕粉二分半，為末。每㗜少許入鼻內，黃水出盡為妙。（《楊氏家藏方》）石淋作痛：方見發明下。"
            },
            {
                "名稱": "小便不通",
                "方法": "葛洪方：用大螻蛄二枚，取下體，以水一升漬飲，須臾即通。《壽域方》：用土狗下截焙研，調服半錢。"
            },
            {
                "名稱": "生研亦可。談野翁方",
                "方法": "加車前草，同搗汁服。《唐氏經驗方》：用土狗後截，和麝搗，納臍中，縛定，即通。《醫方摘要》：用土狗一個炙研，入冰片、麝香少許，翎管吹入莖內。大小便閉，經月欲死：《普濟方》：用土狗、推車客各七枚，並男用頭，女用身，瓦焙焦為末。以向南樗皮煎汁飲，一服神效。"
            },
            {
                "名稱": "胞衣不下，困極腹脹則殺人",
                "方法": "螻蛄一枚，水一升，煮三沸，灌入，下喉即出也。（《延年方》）"
            },
            {
                "名稱": "臍風出汁",
                "方法": "螻蛄、甘草等分，並炙為末。敷之。（《總錄》）"
            },
            {
                "名稱": "牙齒疼痛",
                "方法": "土狗一個，舊糟裹定，濕紙包，煨焦，去糟研末，敷之立止。（《本事》）。"
            },
            {
                "名稱": "緊唇裂痛",
                "方法": "螻蛄燒灰，敷之。（《千金方》）。"
            },
            {
                "名稱": "塞耳治聾",
                "方法": "螻蛄五錢，穿山甲（炮）五錢，麝香少許，為末，蔥汁和丸，塞之。外用㗜鼻藥，即通。（《普濟》）"
            },
            {
                "名稱": "頸項瘰癧",
                "方法": "用帶殼螻蛄七枚，生取肉，入丁香七粒於殼內，燒過，與肉同研，用紙花貼之。（《救急方》）"
            },
            {
                "名稱": "箭鏃入肉",
                "方法": "以螻蛄杵汁滴上，三、五度，自出。（《千金方》）針刺不出：同上。"
            },
            {
                "名稱": "誤吞鉤線",
                "方法": "螻蛄，去身，吞其頭數枚。勿令本人知。（《聖惠方》）"
            }
        ]
    },
    {
        "名字": "螢火",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》下品",
        "別稱": [
            "夜光（《本經》）",
            "熠耀（音煜躍）",
            "即炤（音照）",
            "夜照",
            "景天",
            "救火",
            "據火",
            "挾火（並《吳普》）",
            "宵燭（《古今注》）",
            "丹鳥"
        ],
        "釋名": [
            "",
            "宗奭曰：螢常在大暑前後飛出，是得大火之氣而化，故明照如此。",
            "時珍曰：螢從熒省，熒，小火也，會意。《豳風》：熠耀宵行。宵行乃蟲名，熠耀其光也。《詩》注及本草，皆誤以熠耀為螢名矣。"
        ],
        "集解": [
            "《別錄》曰：螢火生階地池澤。七月七日取，陰乾。",
            "弘景曰：此是腐草及爛竹根所化，初時如蛹，腹下已有光，數日變而能飛。方術家捕置酒中令死，乃干之。俗用亦稀。",
            "時珍曰：螢有三種：一種小而宵飛，腹下光明，乃茅根所化也，呂氏《月令》所謂「腐草化為螢」者是也；一種長如蛆蠋，尾後有光，無翼不飛，乃竹根所化也，一名蠲，俗名螢蛆，《明堂月令》所謂「腐草化為蠲」者是也，其名宵行，茅竹之根，夜視有光，復感濕熱之氣，遂變化成形爾。一種水螢，居水中，唐·李子卿《水螢賦》所謂「彼何為而化草，此何為而居泉」是也。",
            "入藥用飛螢。"
        ],
        "氣味": [
            "辛，微溫，無毒"
        ],
        "氣味補充": [
            ""
        ],
        "主治": [
            "明目（《本經》）。療青盲（甄權）。",
            "小兒火瘡傷，熱氣蠱毒鬼疰，通神精（《本經》）。"
        ],
        "發明": [
            "時珍曰：螢火能辟邪明目，蓋取其照幽夜明之義耳。《神仙感應篇》載務成螢火丸事蹟甚詳；而龐安常《總病論》，亦極言其效驗。云：曾試用之，一家五十餘口俱染疫病，惟四人帶此者不病也。許叔微《傷寒歌》亦稱之。予亦恆欲試之，因循未暇耳。龐翁為蘇、黃器重友，想不虛言。",
            "《神仙感應篇》云：務成子螢火丸，主闢疾病，惡氣百鬼，虎狼蛇虺，蜂蠆諸毒，五兵白刃，盜賊凶害。昔漢冠軍將軍武威太守劉子南，從道士尹公受得此方。永平十二年，於北界與虜戰敗績，士卒略盡。子南被圍，矢下如雨，未至子南馬數尺，矢輒墜地。虜以為神，乃解去。",
            "子南以方教子弟，為將皆未嘗被傷也。漢末青牛道士得之，以傳安定皇甫隆，隆以傳魏武帝，乃稍有人得之。故一名冠軍丸，又名武威丸。用螢火、鬼箭（削去皮羽）、蒺藜各一兩，雄黃、雌黃各二兩，羖羊角、鍛灶灰各一兩半，礬石（火燒）二兩，鐵錘柄（入鐵處燒焦）一兩半，俱為末。以雞子黃、丹雄雞冠一具和搗千下，丸如杏仁。",
            "作三角絳囊盛五丸，帶於左臂上（從軍繫腰中，居家掛戶上），甚闢盜賊也。"
        ],
        "附方": [
            {
                "名稱": "黑髮",
                "方法": "七月七日夜，取螢火蟲二七枚，捻發自黑也。（《便民圖纂》方）"
            },
            {
                "名稱": "明目",
                "方法": "勞傷肝氣目暗方：用螢火二七枚，納大鯉魚膽中，陰乾百日，為末。每點少許，極妙。一方用白犬膽。（《聖惠方》）"
            }
        ]
    },
    {
        "名字": "衣魚",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》下品",
        "別稱": [
            "白魚（《本經》）",
            "蟫魚（覃",
            "淫",
            "尋三音）",
            "蛃魚（郭璞）",
            "壁魚（《圖經》）",
            "蠹魚"
        ],
        "釋名": [
            "",
            "宗奭曰：衣魚生久藏衣帛中，及書紙中。其形稍似魚，其尾又分二岐，故得魚名。",
            "時珍曰：白，其色也；壁，其居也；蟫，其狀態也；丙，其尾形也。"
        ],
        "集解": [
            "《別錄》曰：衣魚生咸陽平澤。",
            "頌曰：今處處有之，衣中乃少，而書卷中甚多。身白有厚粉，以手觸之則落。段成式云：補闕張周封見壁上瓜子化為壁魚，因知《列子》「朽瓜化魚」之言不虛也。俗傳壁魚入道經中，食神仙字，則身有五色。人得吞之，可致神仙。唐張裼之少子，乃多書神仙字。碎剪置瓶中，取壁魚投之，冀其蠹食而不能得，遂致心疾。書此以解俗說之惑。",
            "時珍曰：衣魚，其蠹衣帛書畫，始則黃色，老則有白粉，碎之如銀，可打紙箋。按段成式言：何諷於書中得一發長四寸，卷之無端，用力絕之，兩端滴水。一方士云：此名脈望，乃衣魚三食神仙字，則化為此。夜持向天，可以墜星，求丹。又異於吞魚致仙之說。大抵謬妄，宜辯正之。"
        ],
        "氣味": [
            "咸，溫，無毒"
        ],
        "氣味補充": [
            "甄權曰：有毒。",
            "大明曰：畏芸草、莽草、萵苣。"
        ],
        "主治": [
            "婦人疝瘕，小便不利，小兒中風項強，背起，摩之（《本經》）。療淋塗瘡，滅瘢墮胎（《別錄》）。小兒淋閉，以摩臍及小腹即通（陶弘景）。合鷹屎、殭蠶，同敷瘡瘢即滅（蘇頌）。主小兒臍風撮口，客忤天吊，風癇口喎，重舌，目翳目眯，尿血轉胞，小便不通（時珍）。"
        ],
        "發明": [
            "時珍曰：衣魚乃太陽經藥，故所主中風項強，驚癇天吊，目翳口喎，淋閉，皆手、足太陽經病也。《範汪方》治小便不利，取二七枚搗，分作數丸，頓服即通。《齊書》云：明帝病篤，敕臺省求白魚為藥。此乃神農藥，古方盛用，而今人罕知也。"
        ],
        "附方": [
            {
                "名稱": "小兒胎寒，腹痛汗出",
                "方法": "用衣中白魚二七枚，絹包，於兒腹上回轉摩之，以愈為度。（《聖惠方》）"
            },
            {
                "名稱": "小兒撮口",
                "方法": "壁魚兒研末。每以少許塗乳，令兒吮之。（《聖惠》）。"
            },
            {
                "名稱": "小兒客忤，項強欲死",
                "方法": "衣魚十枚，研敷乳上，吮之入咽，立愈。或以二枚塗母手中，掩兒臍，得吐下愈，外仍以摩兒頂及項強處。《食醫心鏡》。"
            },
            {
                "名稱": "小兒天吊，目睛上視",
                "方法": "並口手掣動用壁魚兒乾者十個，濕者五個，用乳汁和研，灌之。（《聖惠方》）"
            },
            {
                "名稱": "小兒癇疾",
                "方法": "白魚酒：用衣中白魚七枚，竹茹一握，酒一升，煎二合，溫服之。（《外臺》）"
            },
            {
                "名稱": "偏風口喎",
                "方法": "取白魚摩耳下，左喎摩右，右喎摩左，正乃已。（《孫真人》）。"
            },
            {
                "名稱": "小兒重舌",
                "方法": "衣魚燒灰，敷舌上。（《千金翼》）"
            },
            {
                "名稱": "目中浮翳",
                "方法": "書中白魚末，注少許於翳上，日二。（《外臺》）"
            },
            {
                "名稱": "沙塵入目不出者",
                "方法": "杵白魚，以乳汁和，滴目中，即出。或為末，點之。（《千金》）"
            },
            {
                "名稱": "小便不通",
                "方法": "滑石白魚散：用白魚、滑石、亂髮（燒）等分，為散。飲服半錢匕，日三。（《金匱要略》）"
            },
            {
                "名稱": "小便轉胞不出",
                "方法": "納衣魚一枚於莖中。（《千金方》）"
            },
            {
                "名稱": "婦人尿血",
                "方法": "衣中白魚三十枚，納入陰中。（《子母秘錄》）"
            }
        ]
    },
    {
        "名字": "鼠婦",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》下品",
        "別稱": [
            "鼠負（弘景）",
            "負蟠（音煩"
        ],
        "釋名": [
            "《爾雅》）、鼠姑（弘景）、鼠黏（《蜀本》）、蜲𧑓（《別錄》）、蛜蝛（伊威。《本經》）、濕生蟲（《圖經》）、地雞（《綱目》）、地蝨。",
            "弘景曰：鼠婦，《爾雅》作鼠負，言鼠多在坎中，背黏負之，故曰鼠負。今作婦字，殊似乖理。",
            "韓保升曰：多在甕器底及土坎中，常惹著鼠背，故名。俗亦謂之鼠黏，猶枲耳名羊負來也。",
            "時珍曰：按：陸佃《埤雅》云：鼠負，食之令人善淫，故有婦名。又名鼠姑，猶鼠婦也。鼠黏，猶鼠負也。然則婦、負二義俱通矣。因濕化生，故俗名濕生蟲。曰地雞、地蝨者，象形。"
        ],
        "集解": [
            "《別錄》曰：鼠婦生魏郡平谷，及人家地上。五月五日採。",
            "頌曰：今處處有之，多在下濕處、甕器底及土坎中。《詩》云：蛜蝛在室。鄭玄言家無人則生故也。",
            "宗奭曰：濕生蟲多足，大者長三四分，其色如蚓，背有橫紋蹙起，用處絕少。",
            "時珍曰：形似衣魚稍大，灰色。"
        ],
        "氣味": [
            "酸，溫，無毒"
        ],
        "氣味補充": [
            "大明曰：有毒。"
        ],
        "主治": [
            "氣癃不得小便，婦人月閉血瘕，癇痓寒熱，利水道《本經》。墮胎（《日華》）。治久瘧寒熱，風蟲牙齒疼痛，小兒撮口驚風，鵝口瘡，痘瘡倒靨，解射工毒、蜘蛛毒，蚰蜒入耳（時珍）。"
        ],
        "發明": [
            "頌曰：張仲景治久瘧，大鱉甲丸中用之，以其主寒熱也。",
            "時珍曰：古方治驚、瘧、血病多用之，蓋厥陰經藥也。《太平御覽》載葛洪治瘧方：用鼠負蟲十四枚，各以糟釀之，丸十四丸，臨發時水吞下七丸便愈。而葛洪《肘後方》治瘧疾寒熱，用鼠婦四枚，糖裹為丸，水下便斷。又用鼠負、豆豉各十四枚，搗丸芡子大，未發前日湯服二丸，將發時再服二丸便止。又蜘蛛毒人成瘡，取此蟲食其絲即愈。詳蜘蛛下。"
        ],
        "附方": [
            {
                "名稱": "產婦尿秘",
                "方法": "鼠婦七枚熬，研末，酒服。（《千金翼》）"
            },
            {
                "名稱": "撮口臍風",
                "方法": "《聖惠》：用鼠婦蟲杵，絞汁少許，灌之。《陳氏》：生杵鼠婦及雀甕汁服之。"
            },
            {
                "名稱": "鵝口白瘡",
                "方法": "地雞研水塗之，即愈。（《壽域方》）"
            },
            {
                "名稱": "風蟲牙痛",
                "方法": "濕生蟲一枚，綿裹咬之。勿令人知。（《聖惠》）"
            },
            {
                "名稱": "風牙疼痛",
                "方法": "濕生蟲、巴豆仁、胡椒各一枚，研勻，飯丸綠豆大。綿裹一丸咬之，良久涎出吐去，效不可言。（《經效濟世方》）"
            },
            {
                "名稱": "痘瘡倒黶",
                "方法": "濕生蟲為末，酒服一字，即起。（《痘疹論》）"
            },
            {
                "名稱": "蚰蜒入耳",
                "方法": "濕生蟲，研爛，塗耳邊自出。或攤紙上作捻，安入耳中亦出。（《衛生寶鑑》）"
            },
            {
                "名稱": "射工溪毒",
                "方法": "鼠婦、豆豉各七合、巴豆（去心）三枚，脂和，塗之。（《肘後》）"
            }
        ],
        "附錄": [
            "丹戩，（《別錄》有名未用）曰：味辛，有毒。主心腹積血。生蜀郡。狀如鼠負，青股赤頭。七月七日採。一名飛龍。"
        ]
    },
    {
        "名字": "䗪蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "音蔗。《本經》中品",
        "別稱": [
            "地鱉（《本經》）",
            "土鱉（《別錄》）",
            "地蜱蟲（《綱目》）",
            "簸箕蟲（《衍義》）",
            "蚵蚾蟲（《綱目》）",
            "過街"
        ],
        "釋名": [
            "",
            "弘景曰：形扁扁如鱉，故名士鱉。",
            "宗奭曰：今人呼為簸箕蟲，亦象形也。",
            "時珍曰：按：陸農師云：䗪逢申日則過街，故名過街。《袖珍方》名蚵蚾蟲。《鮑氏方》名地蜱蟲。"
        ],
        "集解": [
            "",
            "《別錄》曰：生河東川澤及沙中，人家牆壁下土中濕處。十月採，曝乾。",
            "弘景曰：形扁如鱉，有甲不能飛，小有臭氣。",
            "恭曰：此物好生鼠壤土中，及屋壁下。狀似鼠婦，而大者寸余，形小似鱉，無甲而有鱗。小兒多捕以負物為戲。",
            "時珍曰：處處有之，與燈蛾相牝牡。"
        ],
        "氣味": [
            "咸，寒，有毒"
        ],
        "氣味補充": [
            "",
            "甄權曰：咸、苦。",
            "之才曰：畏皂莢、菖蒲、屋遊。"
        ],
        "主治": [
            "心腹寒熱洗洗（音灑），血積癥瘕，破堅，下血閉，生子大良（《本經》）。月水不通，破留血積聚（《藥性》）。通乳脈，用一枚，擂水半合，濾服。勿令知之（宗奭）。行產後血積，折傷瘀血，治重舌木舌口瘡，小兒腹痛夜啼（時珍）。"
        ],
        "發明": [
            "",
            "頌曰：張仲景治雜病方及久瘕積結，有大黃䗪蟲丸，又有大鱉甲丸，及婦人藥並用之，以其有破堅下血之功也。"
        ],
        "附方": [
            {
                "名稱": "下瘀血湯",
                "方法": "治產婦腹痛有乾血。"
            },
            {
                "名稱": "用䗪蟲二十枚（熬",
                "方法": "去足），桃仁二十枚，大黃二兩，為末，煉蜜杵和，分為四丸。每以一丸，酒一升，煮取八合，溫服，當下血也。（張仲景方）"
            },
            {
                "名稱": "木舌腫強",
                "方法": "塞口，不治殺人。䗪蟲（炙）五枚，食鹽半兩，為末。水二盞，煎十沸，時時熱含吐涎。瘥乃止。（《聖惠方》）"
            },
            {
                "名稱": "重舌塞痛",
                "方法": "地鱉蟲和生薄荷研汁，帛包捻舌下腫處。一名地蜱蟲也。（鮑氏方）"
            },
            {
                "名稱": "腹痛夜啼",
                "方法": "䗪蟲（炙）、芍藥、芎藭各二錢。為末。每用一字，乳汁調下。（《聖惠方》）"
            },
            {
                "名稱": "折傷接骨",
                "方法": "楊拱《摘要方》：用土鱉焙存性，為末。每服二、三錢，接骨神效。一方：生者擂汁酒服。《袖珍方》：用蚵蚾（即土鱉）六錢（隔紙砂鍋內焙乾），自然銅二兩（用火煅，醋淬七次），為末。每服二錢，溫酒調下。病在上食後，病在下食前，神效。董炳《集驗方》：用土鱉（陰乾）一個，（臨時旋研入藥），乳香、沒藥、龍骨、自然銅（火煅，醋淬）各等分，麝香少許為末。每服三分，入土鱉末，以酒調下。"
            },
            {
                "名稱": "須先整定骨",
                "方法": "乃服藥。否則接挫也。此乃家傳秘方，慎之。又可代杖。"
            }
        ]
    },
    {
        "名字": "蜚蠊",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "費廉。《本經》中品",
        "別稱": [
            "石薑（《唐本》）",
            "盧蜰（音肥）",
            "負盤（《唐本》）",
            "滑蟲（《唐本》）",
            "茶婆蟲（《綱目》）",
            "香娘子"
        ],
        "釋名": [
            "",
            "弘景曰：此有兩三種，以作廉薑氣者為真，南人啖之，故名。",
            "恭曰：此蟲辛臭，漢中人食之，名石薑。亦名盧蜰，一名負盤。南人謂之滑蟲。",
            "時珍曰：蜚蠊、行夜、蛗螽三種，西南夷皆食之，混呼為負盤。俗又訛盤為婆，而諱稱為香娘子也。"
        ],
        "集解": [
            "《別錄》曰：生晉陽川澤，及人家屋間。形似蠶蛾，腹下赤。二月、八月及立秋採。",
            "弘景曰：形似䗪蟲，而輕小能飛。本生草中，八、九月知寒，多入人家屋裡逃爾。",
            "保升曰：金州、房州等處有之。多在林樹間，百十為聚。山人啖之，謂之石薑。郭璞注《爾雅》所謂「蜰即負盤、臭蟲」也。",
            "藏器曰：狀如蝗，蜀人食之。《左傳》「蜚不為災」者，即此。",
            "時珍曰：今人家壁間、灶下極多，甚者聚至千百。身似蠶蛾，腹背俱赤，兩翅能飛，喜燈火光，其氣甚臭，其屎尤甚。羅願云：此物好以清旦食稻花，日出則散也。水中一種酷似之。"
        ],
        "氣味": [
            "咸，寒，有毒"
        ],
        "氣味補充": [
            "",
            "恭曰：辛辣而臭。"
        ],
        "主治": [
            "瘀血症堅寒熱，破積聚、喉咽閉，內寒無子（《本經》）。通利血脈（《別錄》）。食之下氣（蘇恭）。"
        ],
        "發明": [
            "時珍曰：徐之才《藥對》云：立夏之日，蜚蠊先生，為人參、茯苓使，主腹中七節，保神守中。則西南夷食之亦有謂也。又《吳普本草》載神農云：主婦人症堅寒熱，尤為有理。此物乃血藥，故宜於婦人。"
        ]
    },
    {
        "名字": "行夜",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《別錄》",
        "校正": [
            "併入《拾遺》負盤。"
        ],
        "別稱": [
            "負盤（《別錄》）",
            "⿸尸氣盤蟲（弘景）",
            "氣蠜"
        ],
        "釋名": [
            "",
            "弘景曰：行夜，今小兒呼⿸尸氣盤蟲，或曰氣蠜，即此也。",
            "藏器曰：氣盤有短翅，飛不遠，好夜中行，人觸之即氣出。雖與蜚蠊同名相似，終非一物，戎人食之，味極辛辣。蘇恭所謂「巴人重負蠜」是也。",
            "時珍曰：負盤有三：行夜、蜚蠊、蛗螽。皆同名而異類。夷人俱食之，故致混稱也。行夜與蜚蠊形狀相類，但以有廉薑氣味者為蜚蠊，觸之氣出者為氣盤，作分別爾。張杲《醫說》載：鮮于叔明好食負盤臭蟲。每散，令人採取三、五升，浮溫水上，泄盡臭氣，用酥及五味熬作餅食，云味甚佳。即此物也。"
        ],
        "氣味": [
            "辛，溫，有小毒"
        ],
        "氣味補充": [
            ""
        ],
        "主治": [
            "腹痛寒熱，利血（《別錄》）。"
        ],
        "附方": []
    },
    {
        "名字": "灶馬",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "釋名": [
            "灶雞（俗）。"
        ],
        "集解": [
            "",
            "時珍曰：灶馬處處有之，穴灶而居。按：《酉陽雜俎》云：灶馬狀如促織，稍大腳長，好穴灶旁。俗言灶有馬，足食之兆。"
        ],
        "氣味": [
            "缺"
        ],
        "氣味補充": [
            ""
        ],
        "主治": [
            "竹刺入肉，取一枚搗敷（時珍）。"
        ],
        "附錄": [
            "促織。時珍曰：促織，蟋蟀也。一名蛬，一名蜻蛚。陸璣《詩義疏》云：似蝗而小，正黑有光澤如漆，有翅及角，善跳好鬥，立秋後則夜鳴。《豳風》云「七月在野，八月在宇，九月在戶，十月蟋蟀入我床下」是矣。古方未用，附此以俟。"
        ]
    },
    {
        "名字": "蛗螽",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "音負終。《拾遺》",
        "校正": [
            "併入《拾遺》蚱蜢。"
        ],
        "別稱": [
            "負蠜（音煩）",
            "蚱蜢"
        ],
        "釋名": [
            "",
            "時珍曰：此有數種，蛗螽總名也。江東呼為蚱蜢，謂其瘦長善跳，窄而猛也。螽亦作𧑄。"
        ],
        "集解": [
            "藏器曰：蛗螽狀如蝗蟲。有黑斑者，與蚯蚓異類同穴為雌雄，得之可入媚藥。",
            "時珍曰：蛗螽，在草上者曰草螽，在土中者曰土螽，似草螽而大者，曰螽斯；似螽斯而細長者，曰蟿曰蛗螽。《爾雅》云蜀，蠜也；草螽，負蠜也，斯螽，蜙蝑也；蟿螽，螇蚸也；土螽，蠰螇也。數種皆類蝗，而大小不一。長角、修股，善跳，有青、黑、斑數色，亦能害稼。",
            "五月動股作聲，至冬入土穴中。芒部夷人食之。蔡邕《月令》云：其類乳於土中，深埋其卵，至夏始出。",
            "陸佃云：草蟲鳴於上風，蚯蚓鳴於下風，因風而化。性不忌而一母百子。故《詩》云：喓喓草蟲，趯趯蛗螽。蝗亦螽類，大而方首，首有王字，沴氣所生，蔽天而飛，性畏金聲。北人炒食之。一生八十一子。冬有大雪，則入土而死。"
        ],
        "氣味": [
            "辛，有毒"
        ],
        "氣味補充": [
            ""
        ],
        "主治": [
            "五月五日候交時收取，夫婦佩之，令相愛媚（藏器）。"
        ],
        "附錄": [
            "吉丁蟲（《拾遺》），",
            "藏器曰：甲蟲也。背正綠，有翅在甲下。出嶺南。賓、澄諸州。人取帶之，令人喜好相愛，媚藥也。",
            "金龜子",
            "時珍曰：此亦吉丁之類，媚藥也。大如刀豆，頭面似鬼，其甲黑硬如龜狀，四足二角，身首皆如泥金裝成，蓋亦蠹蟲所化者。段公路《北戶錄》云：金龜子，甲蟲也。出嶺南。五、六月生草蔓上，大如榆莢，背如金貼，行則成雙，死則金色隨滅，故以養粉，令人有媚也。竺法真《登羅浮山疏》云：山有金花蟲，大如斑蝥，文采如金，形似龜，可養玩數日。",
            "宋祁《益部記》云：利州山中有金蟲，其體如蜂，綠色，光若泥金，俚人取作婦女釵鈈之飾。鄭樵《通志》云：《爾雅》：蛂，蟥蛢也。甲蟲，大如虎豆，綠色似金。四書所載皆一物也。南土諸山中亦時有之。"
        ],
        "附方": []
    },
    {
        "名字": "腆顆蟲",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《拾遺》"
    },
    {
        "名字": "木虻",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "音萌。《本經》中品",
        "釋名": [
            "魂常（《本經》）。",
            "時珍曰：虻以翼鳴，其聲虻虻，故名。陸佃云：蚊害民，故曰蚊；虻害氓，故曰虻。亦通。"
        ],
        "集解": [
            "《別錄》曰：木虻生漢中川澤，五月取之。",
            "頌曰：今處處有之，而襄、漢近地尤多。",
            "弘景曰：此虻狀似虻而小，不啖血。近道草中不見有之，市人亦少賣者，方家惟用蜚虻耳。",
            "恭曰：虻有數種，並能啖血，商淅以南江嶺間大有。木虻，長大綠色，殆如蜩蟬，咂牛馬或至顛仆。蜚虻，狀如蜜蜂，黃黑色，今俗多用之。又一種小者名鹿虻，亦名牛虻，大如蠅，齧牛馬亦猛。市人採賣之，三種同體，以療血為本；雖小有異同，用之不為嫌。木虻倍大，而陶云似虻而小，不啖血，蓋未之識耳。",
            "藏器曰：木虻從木葉中出，卷葉如子，形圓，著葉上。破之初出如白蛆，漸大羽化，拆破便飛，即能齧物。塞北亦有，嶺南極多，如古度化蟻耳。木虻是葉內者，蜚虻是已飛者，正如蠶蛹與蛾，總是一物，不合重出。應功用不同，後人異注耳。",
            "時珍曰：金幼孜《北征錄》云：北虜長樂鎮草間有虻，大者如蜻蜓，拂人面嘬噆。元稹《長慶集》云：巴蜀山谷間，春秋常雨，五、六月至八、九月則多虻，道路群飛，咂牛馬血流，齧人毒劇，而毒不留肌，故無治術。據此，則藏器之說似亦近是。又段成式云：南方溪澗中多水蛆，長寸余，色黑。",
            "夏末變為虻，螫人甚毒。觀此，則虻之變化，有木有水，非一端也。"
        ],
        "氣味": [
            "苦，平，有毒"
        ],
        "氣味補充": [
            ""
        ],
        "主治": [
            "目赤痛，眥傷淚出，瘀血血閉，寒熱酸𢠹，無子（《本經》）。"
        ],
        "附方": []
    },
    {
        "名字": "蜚虻",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《本經》中品",
        "釋名": [
            "虻蟲（蜚與飛同）。"
        ],
        "集解": [
            "《別錄》曰：蜚虻生江夏川穀。五月取。腹有血者良。",
            "弘景曰：此即方家所用虻蟲，啖牛馬血者。伺其腹滿，掩取干之。",
            "恭曰：水虻、蜚虻、鹿虻，俱食牛馬血，非獨此也。但得即堪用之，何假血充，應如養鷹，飢即為用。若伺其飽，何能除疾？",
            "宗奭曰：蜚虻今人多用之。大如蜜蜂，腹凹褊，微黃綠色。雄、霸州、順安軍、沿塘濼界河甚多。以其惟食牛馬等血，故治瘀血血閉也。",
            "時珍曰：採用須從陶說。蘇恭以飢鷹為喻，比擬殊乖。"
        ],
        "修治": [
            "大明曰：入丸、散，去翅、足，炒熟用。"
        ],
        "氣味": [
            "苦，微寒，有毒"
        ],
        "氣味補充": [
            "",
            "之才曰：惡麻黃。"
        ],
        "主治": [
            "逐瘀血，破血積，堅痞癥瘕，寒熱，通利血脈及九竅（《本經》）。",
            "女子月水不通，積聚，除賊血在胸腹五臟者，及喉痹結塞（《別錄》）。破癥結，消積膿，墮胎（《日華》）。"
        ],
        "發明": [
            "頌曰：《淮南子》云：虻散積血，斫木愈齲。此以類推也。時珍曰：按：劉河間云：虻食血而治血，因其性而為用也。成無己云：苦走血。血結不行者，以苦攻之。故治蓄血用虻蟲，乃肝經血分藥也。古方多用，今人稀使。"
        ],
        "附方": [
            {
                "名稱": "蛇螫血出，九竅皆有者",
                "方法": "取虻蟲（初食牛馬血腹滿者）三七枚，燒研湯服。（《肘後》）病篤去胎：虻蟲十枚，炙，搗為末。酒服，胎即下。（《產乳》）"
            },
            {
                "名稱": "撲墜瘀血",
                "方法": "虻蟲二十枚，牡丹皮一兩，為末。酒服方寸匕，血化為水也。若久宿血在骨節中者，二味等分。（《備急方》）。"
            }
        ],
        "附錄": [
            "扁前，《別錄》有名未用曰：味甘，有毒。主鼠瘻、癃閉，利水道。生山陵中。狀如牛虻，赤翼。五月、八月採之。",
            "蚊子，",
            "時珍曰：蚊處處有之。冬蟄夏出，晝伏夜飛，細身利喙，咂人膚血，大為人害。一名白鳥，一名暑蚊。或作黍民，謬矣。化生於木葉及爛灰中。產子於水中，為孑孓蟲，仍變為蚊也。龜、鱉畏之，熒火、蝙蝠食之。故煮鱉入數枚，即易爛也。",
            "藏器曰：嶺南有蚊子木，葉如冬青，實如枇杷，熟則蚊出。塞北有蚊母草，葉中有血蟲，化而為蚊。江東有蚊母鳥，一名鷏，每吐蚊一、二升也。",
            "蚋子，",
            "時珍曰：按：元稹《長慶集》云：蜀中小蚊名蚋子，又小而黑者為蟆子。微不可見與塵相浮上下者為浮塵子，皆巢於巴蛇鱗中，能透衣入人肌膚，齧成瘡毒，人極苦之。惟搗楸葉敷之則瘥。又祝穆《方輿勝覽》云：雲南烏蒙峽中多毒蛇，鱗中有蟲名黃蠅，有毒，齧人成瘡。但勿搔，以冷水沃之，擦鹽少許，即愈。此亦蚋、蟆之類也。"
        ]
    },
    {
        "名字": "竹蝨",
        "來源": {
            "本草綱目": {
                "部": "虫",
                "卷": "四十一",
                "類": ""
            }
        },
        "出自": "《綱目》",
        "別稱": [
            "竹佛子（《綱目》）",
            "天厭子"
        ],
        "釋名": [
            ""
        ],
        "集解": [
            "",
            "時珍曰：竹蝨生諸竹，及草木上皆有之。初生如粉點，久便能動，百十成簇。形大如蝨，蒼灰色。或云濕熱氣化，或云蟲卵所化。古方未有用者。惟南宮從《岣嶁神書》云：江南、巴邛、吳越、荊楚之間，春秋竹內有蟲似蝨而蒼，取之陰乾，可治中風。即此也。"
        ],
        "氣味": [
            "有毒"
        ],
        "氣味補充": [
            ""
        ],
        "主治": [
            "中風，半身不遂，能透經絡，追涎（時珍）。"
        ],
        "附方": [
            {
                "名稱": "中風偏痹，半身不遂者",
                "方法": "用麻黃以湯熬成糊，攤紙上，貼不病一邊，上下令遍，但除七孔，其病處不糊。以竹蝨（焙為末）三錢（老人加麝香一錢，研勻），熱酒調服，就臥。須臾藥行如風聲，口吐出惡水，身出臭汗如膠。乃急去糊紙，別溫麻黃浴之。暖臥將息，淡食十日，手足如故也。（《岣嶁神書》）"
            }
        ]
    }
]