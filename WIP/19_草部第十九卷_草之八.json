[
    {
        "名字": "澤瀉",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "水瀉（《本經》）",
            "鵠瀉（《本經》）",
            "及瀉（《別錄》）",
            "蕍（音俞）",
            "芒芋（《本經》）",
            "禹孫"
        ],
        "釋名": [
            "時珍曰：去水曰瀉，如澤水之瀉也。禹能治水，故曰禹孫。余未詳。"
        ],
        "集解": [
            "《別錄》曰：澤瀉生汝南池澤。五月採葉，八月採根，九月採實，陰乾。弘景：曰汝南郡屬豫州。今近道亦有，不堪用。惟用漢中、南鄭、青州、代州者。形大而長，尾間必有兩歧為好。此物易朽蠹，常須密藏之。叢生淺水中，葉狹而長。恭曰：今汝南不復採，惟以涇州、華州者為善。",
            "頌曰：今山東、河、陝、江、淮亦有之，漢中者為佳。春生苗，多在淺水中。葉似牛舌，獨莖而長。秋時開白花，作叢似穀精草。秋末採根曝乾。",
            "根，"
        ],
        "修治": [
            "斆曰：不計多少，細銼，酒浸一宿，取出曝乾，任用。"
        ],
        "氣味": [
            "甘，寒，無毒",
            "咸，平，無毒",
            "甘，平，無毒"
        ],
        "氣味補充": [
            "《別錄》曰：咸。權曰：苦。元素曰：甘，平。沉而降，陰也。",
            "杲曰：甘、咸，寒，降，陰也。",
            "好古曰：陰中微陽。入足太陽、少陰經。",
            "扁鵲曰：多服，病人眼。",
            "之才曰：畏海蛤、文蛤。",
            "",
            ""
        ],
        "主治": [
            "風寒濕痹，乳難，養五臟，益氣力，肥健，消水。久服，耳目聰明，不飢延年，輕身面生光，能行水上。（《本經》）補虛損五勞，除五臟痞滿，起陰氣，止泄精消渴淋瀝，逐膀胱三焦停水（《別錄》）。主腎虛精自出，治五淋，利膀胱熱，宣通水道（甄權）。主頭旋耳虛鳴，筋骨攣縮，通小腸，止尿血，主難產，補女人血海，令人有子（大明）。",
            "入腎經，去舊水，養新水，利小便，消腫脹，滲泄止渴（元素）。去脬中留垢，心下水痞（李杲）。滲濕熱，行痰飲，止嘔吐瀉痢，疝痛腳氣（時珍）。",
            "大風，乳汁不出，產難，強陰氣。久服輕身（《別錄》）。壯水臟，通血脈（大明）。",
            "實",
            "風痹消渴，益腎氣，強陰，補不足，除邪濕。久服面生光，令人無子（《別錄》）。"
        ],
        "發明": [
            "頌曰：《素問》治酒風身熱汗出，用澤瀉、術；《深師方》治支飲，亦用澤瀉、術，但煮法小別爾。張仲景治雜病，心下有支飲苦冒，有澤瀉湯，治傷寒有大小澤瀉湯、五苓散輩，皆用澤瀉，行利停水，為最要藥。元素曰：澤瀉乃除濕之聖藥，入腎經，治小便淋瀝，去陰間汗。無此疾服之，令人目盲。",
            "宗奭曰：澤瀉之功，長於行水。張仲景治水蓄渴煩，小便不利，或吐或瀉，五苓散主之，方用澤瀉，故知其長於行水。本草引扁鵲云：多服病人眼。誠為行去其水也。凡服澤瀉散人，未有不小便多者。小便既多，腎氣焉得復實？今人止泄精，多不敢用之。仲景八味丸用之者，亦不過引接桂、附等，歸就腎經，別無他意。",
            "好古曰：《本經》云久服明目，扁鵲云多服昏目，何也？易老云：去脬中留垢，以其味鹹能瀉伏水故也。瀉伏水，去留垢，故明目；小便利，腎氣虛，故昏目。",
            "王履曰：寇宗奭之說，王好古韙之。竊謂八味丸以地黃為君，余藥佐之，非止補血，兼補氣也，所謂陽旺則能生陰血也。地黃、山茱萸、茯苓、牡丹皮皆腎經之藥，附子、官桂乃右腎命門之藥，皆不待澤瀉之接引而後至也。則八味丸之用此，蓋取其瀉腎邪，養五臟，益氣力，起陰氣，補虛損五勞之功而已。雖能瀉腎，從於諸補藥群眾之中，則亦不能瀉矣。",
            "時珍曰：澤瀉氣平，味甘而淡。淡能滲泄，氣味俱薄，所以利水而泄下。脾胃有濕熱，則頭重而目昏耳鳴。澤瀉滲去其濕，則熱亦隨去，而土氣得令，清氣上行，天氣明爽，故澤瀉有養五臟、益氣力、治頭旋、聰明耳目之功。若久服，則降令太過，清氣不升，真陰潛耗，安得不目昏耶？仲景地黃丸用茯苓、澤瀉者，乃取其瀉膀胱之邪氣，非引接也。古人用補藥必兼瀉邪，邪去則補藥得力，一闢一闔，此乃玄妙。",
            "後世不知此理，專一於補，所以久服必致偏勝之害也！",
            "時珍曰：《別錄》言澤瀉葉及實，強陰氣，久服令人無子；而《日華子》言澤瀉催生，補女人血海，令人有子，似有不同。既云強陰，何以令人無子？既能催生，何以令人有子？蓋澤瀉同補藥，能逐下焦濕熱邪垢，邪氣既去，陰強海淨，謂之有子可也；若久服則腎氣大泄，血海反寒，謂之無子可也。所以讀書不可執一。"
        ],
        "正誤": [
            "弘景曰：《仙經》服食斷谷皆用之。亦云身輕，能步行水上。",
            "頌曰：仙方亦單服澤瀉一物，搗篩取末，水調，日分服六兩，百日體輕而健行。",
            "時珍曰：神農書列澤瀉於上品，復云久服輕身，面生光，能行水上。《典術》云：澤瀉久服，令人身輕，日行五百里，走水上。一名澤芝。陶、蘇皆以為信然。愚竊疑之。澤瀉行水瀉腎，久服且不可，又安有此神功耶？其謬可知。"
        ],
        "附方": [
            {
                "名稱": "酒風汗出",
                "方法": "方見麋銜下。"
            },
            {
                "名稱": "水濕腫脹",
                "方法": "白朮、澤瀉各一兩，為末，或為丸。每服三錢，茯苓湯下。（《保命集》）冒暑霍亂，小便不利，頭運引飲。三白散：用澤瀉、白朮、白茯苓各三錢，水一盞，薑五片，燈心十莖，煎八分，溫服。（《局方》）"
            },
            {
                "名稱": "支飲苦冒",
                "方法": "仲景澤瀉湯：用澤瀉五兩，白朮二兩，水二升，煮一升，分二服。《深師方》：先以水二升煮二物，取一升，又以水一升，煮澤瀉取五合，合此二汁分再服。病甚欲眩者，服之必瘥。"
            },
            {
                "名稱": "腎臟風瘡",
                "方法": "澤瀉，皂莢（水煮爛），焙研，煉蜜丸如梧子大。空心溫酒下十五丸至二十丸。（《經驗方》）瘧後怪症，口鼻中氣出，盤旋不散，凝如黑蓋色，過十日漸至肩胸，與肉相連，堅勝金石，無由飲食。煎澤瀉湯，日飲三盞，連服五日愈。（夏子益《奇疾方》）。"
            },
            {
                "名稱": "葉",
                "方法": ""
            }
        ],
        "附錄": [
            "酸惡，《別錄》有名未用曰：主惡瘡，去白蟲。生水旁，狀如澤瀉。"
        ]
    },
    {
        "名字": "蔛草",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "蔛菜（恭）",
            "蔛榮"
        ],
        "釋名": [
            ""
        ],
        "集解": [
            "恭曰：蔛菜所在有之，生水旁。葉圓，似澤瀉而小。花青白色。亦堪蒸啖，江南人用蒸魚食甚美。五、六月採莖葉，曝乾用。"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "暴熱喘息，小兒丹腫（恭）。"
        ]
    },
    {
        "名字": "羊蹄",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "蓄（《別錄》）",
            "禿菜（弘景）",
            "敗毒菜（《綱目》）",
            "牛舌菜（同）",
            "羊蹄大黃（《庚辛玉冊》）",
            "鬼目（《本經》）",
            "東方宿（同）",
            "連蟲陸（同）",
            "水黃芹（俗），子名金蕎麥"
        ],
        "釋名": [
            "",
            "弘景曰：今人呼為禿菜，即蓄字音訛也。",
            "時珍曰：羊蹄以根名，牛舌以葉形，名禿菜以治禿瘡名也。《詩·小雅》云：言採其蓫。",
            "陸璣注云：蓫，即蓄字，今之羊蹄也。幽州人謂之蓫。根似長蘆菔而莖赤。亦可瀹為茹，滑美。鄭樵《通志》指蓫為《爾雅》之菲及蕢者，誤矣。金蕎麥以相似名。"
        ],
        "集解": [
            "《別錄》曰：羊蹄生陳留川澤。",
            "保升曰：所在有之，生下濕地。春生苗，高者三、四尺。葉狹長，頗似萵苣而色深。莖節間紫赤。開青白花成穗，結子三稜，夏中即枯。根似牛蒡而堅實。",
            "宗奭曰：葉如菜中波稜，但無歧而色差青白，葉厚，花與子亦相似。葉可潔擦䃋石。子名金蕎麥，燒煉家用以制鉛、汞。",
            "時珍曰：近水及濕地極多。葉長尺余，似牛舌之形，不似波稜。入夏起苔，開花結子，花葉一色。夏至即枯，秋深即生，凌冬不死。根長近尺，赤黃色，如大黃胡蘿蔔形。",
            "根，"
        ],
        "氣味": [
            "苦，寒，無毒",
            "甘，滑，寒，無毒",
            "苦，澀，平，無毒"
        ],
        "氣味補充": [
            "恭曰：辛、苦，有小毒。",
            "時珍曰：能制三黃、砒石、丹砂、水銀。",
            "",
            ""
        ],
        "主治": [
            "頭禿疥瘙，除熱，女子陰蝕（《本經》）。浸淫疽痔，殺蟲（《別錄》）。療蠱毒（恭）。治癬，殺一切蟲。醋磨，貼腫毒（大明）。搗汁二、三匙，入水半盞煎之，空腹溫服，治產後風秘，殊驗（宗奭）。",
            "小兒疳蟲，殺胡夷魚、鮭魚、檀胡魚毒，作菜。多食，滑大腑（大明。時珍曰：胡夷、鮭魚皆河豚名。檀胡未詳）。作菜，止癢。不宜多食，令人下氣（詵）。連根爛蒸一碗食，治腸痔瀉血甚效（時珍）。",
            "赤白雜痢（恭）。婦人血氣（時珍）。"
        ],
        "發明": [
            "震亨曰：羊蹄根屬水，走血分。",
            "頌曰：新採者，磨醋塗癬速效。亦煎作丸服。採根不限多少，搗絞汁一大升，白蜜半升，同熬如稠餳，更用防風末六兩，搜和令可丸，丸如梧子大。用栝蔞、甘草煎酒下三、二十丸，日二、三服。"
        ],
        "附方": [
            {
                "名稱": "大便卒結",
                "方法": "羊蹄根一兩，水一大盞，煎六分，溫服。（《聖惠方》）"
            },
            {
                "名稱": "腸風下血",
                "方法": "敗毒菜根（洗切），用連皮老薑各半盞，同炒赤，以無灰酒淬之，碗蓋少頃，去滓，任意飲。（《永類方》）。"
            },
            {
                "名稱": "喉痹不語",
                "方法": "羊蹄獨根者，勿見風日及婦人、雞、犬，以三年醋研如泥，生布拭喉外令赤，塗之。（《千金方》）。面上紫塊如錢大，或滿面俱有。野大黃四兩（取汁），穿山甲十片（燒存性），川椒末五錢，生薑四兩取汁和研，生絹包擦。如干，入醋潤濕。數次如初，累效。（《陸氏積德堂方》）"
            },
            {
                "名稱": "癧瘍風駁",
                "方法": "羊蹄草根，於生鐵上磨好醋，旋旋刮塗。入硫黃少許，更妙。日日用之。（《聖惠》）"
            },
            {
                "名稱": "汗斑癜風",
                "方法": "羊蹄根二兩，獨科掃帚頭一兩，枯礬五錢，輕粉一錢，生薑半兩，同杵如泥。以湯澡浴，用手抓患處起粗皮。以布包藥，著力擦之。暖臥取汗，即愈也。乃鹽山劉氏方，比用硫黃者更妙。（《藺氏經驗方》）"
            },
            {
                "名稱": "頭風白屑",
                "方法": "羊蹄草根曝乾杵末，同羊膽汁塗之，永除。（《聖惠方》）"
            },
            {
                "名稱": "頭上白禿",
                "方法": "獨根羊蹄，勿見婦女、雞、犬、風日，以陳醋研如泥，生布擦赤敷之，日一次。（《肘後》）。"
            },
            {
                "名稱": "癬久不瘥",
                "方法": "《簡要濟眾方》：用羊蹄根杵絞汁，入輕粉少許，和如膏，塗之。三、五次即愈。《永類方》：治癬經年者。敗毒菜根（獨生者），即羊蹄根，搗三錢，入川百藥煎二錢，白梅肉擂勻，以井華水一盞，濾汁澄清。天明空心服之。不宜食熱物。其滓抓破擦之。三次即愈。"
            },
            {
                "名稱": "《千金方》",
                "方法": "治細癬。用羊蹄根五升，桑柴灰汁煮四、五沸，取汁洗之。仍以羊蹄汁和礬末塗之。瘑疥，濕癬浸淫日廣，癢不可忍，愈後復發，出黃水：羊蹄根搗，和大醋，洗淨塗上，一時以冷水洗之，日一次。（《千金翼》）。"
            },
            {
                "名稱": "疥瘡有蟲",
                "方法": "羊蹄根搗，和豬脂，入鹽少許，日塗之。（《外臺秘要》）"
            },
            {
                "名稱": "葉",
                "方法": ""
            },
            {
                "名稱": "懸壅舌腫",
                "方法": "咽生息肉。羊蹄草煮汁，熱含，冷即吐之。（《聖惠》）"
            },
            {
                "名稱": "實",
                "方法": ""
            }
        ]
    },
    {
        "名字": "酸模",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "山羊蹄（《綱目》）",
            "山大黃（《拾遺》）",
            "薞蕪（《爾雅》）",
            "酸母（《綱目》）",
            "蓨（同）",
            "當藥"
        ],
        "釋名": [
            "",
            "時珍曰：薞蕪，乃酸模之音轉，酸模又酸母之轉，皆以味而名，與三葉酸母草同名。掌禹錫以薞蕪為蔓菁菜，誤矣。"
        ],
        "集解": [
            "弘景曰：一種極似羊蹄而味酸，呼為酸模，根亦療疥也。",
            "大明曰：所在有之，生山岡上。狀似羊蹄葉而小黃。莖葉俱細。節間生子，若茺蔚子。",
            "藏器曰：即是山大黃，一名當藥。其葉酸美，人亦採食其英。《爾雅》：須，薞蕪。",
            "郭璞注云：似羊蹄而葉細，味酸可食。一名蓨也。",
            "時珍曰：平地亦有。根葉花形並同羊蹄，但葉小味酸為異。其根赤黃色。連根葉取汁煉霜，可制雄、汞。"
        ],
        "氣味": [
            "酸，寒，無毒"
        ],
        "氣味補充": [
            "時珍曰：葉酸，根微苦。"
        ],
        "主治": [
            "暴熱腹脹，生搗汁服，當下利。殺皮膚小蟲（藏器）。治疥（弘景）。療痢乃佳（保升）。去汗斑，同紫萍搗擦，數日即沒（時珍）。"
        ],
        "附方": [
            "瘭疽毒瘡，肉中忽生黯子如粟豆，大者如梅李，或赤或黑，或青或白，其中有核，核有深根，應心。腫泡紫黑色，能爛筋骨，毒入臟腑殺人：宜灸黯上百壯。以酸模葉薄其四面，防其長也。內服葵根汁，其毒自愈。（《千金方》）"
        ],
        "附錄": [
            "牛舌實，《別錄》有名未用曰：味鹹，溫，無毒。主輕身益氣。生水中澤旁。實大，葉長尺。五月採實。一名豕首。",
            "器曰：今東土人呼田水中大葉如牛耳者，為牛耳菜。",
            "時珍曰：今人呼羊蹄為牛舌菜，恐羊蹄是根，此是其實。否則是羊蹄之生水中者也。麕舌",
            "《別錄》曰：味辛，微溫，無毒。主霍亂腹痛，吐逆心煩。生水中。五月採之。",
            "弘景曰：生小小水中。今人五月五日採干，以治霍亂甚良。",
            "蛇舌《別錄》有名未用曰：味酸，平，無毒。主除留血、驚氣、蛇癇。生大水之陽。四月採花，八月採根。"
        ]
    },
    {
        "名字": "龍舌草",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "集解": [
            "時珍曰：龍舌，生南方池澤湖泊中。葉如大葉菘菜及芣苢狀。根生水底，抽莖出水，開白花。根似胡蘿蔔根而香，杵汁能軟鵝鴨卵，方家用煮丹砂，煅白礬，制三黃。"
        ],
        "氣味": [
            "甘、咸，寒，無毒"
        ],
        "氣味補充": [
            ""
        ],
        "主治": [
            "癰疽，湯火灼傷，搗塗之（時珍）。"
        ],
        "附方": [
            {
                "名稱": "乳癰腫毒",
                "方法": "龍舌草、忍冬藤，研爛，蜜和敷之。（《多能鄙事》）"
            }
        ]
    },
    {
        "名字": "菖蒲",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "昌陽（《本經》）",
            "堯韭（普）",
            "水劍草"
        ],
        "釋名": [
            "",
            "時珍曰：菖蒲，乃蒲類之昌盛者，故曰菖蒲。又《呂氏春秋》云：冬至後五十七日，菖始生。菖者百草之先生者，於是始耕。則菖蒲、昌陽又取此義也。《典術》云：堯時天降精於庭為韭，感百陰之氣為菖蒲。故曰堯韭。方士隱為水劍，因葉形也。"
        ],
        "集解": [
            "《別錄》曰：菖蒲生上洛池澤及蜀郡嚴道。一寸九節者良。露根不可用。五月、十二月採根，陰乾。",
            "弘景曰：上洛郡屬梁州，嚴道縣在蜀郡，今乃處處有。生石磧上，穊節為好。在下濕地，大根者名昌陽，不堪服食。真菖蒲葉有脊，一如劍刃，四月、五月亦作小釐花也。東間溪澤又有名溪蓀者，根形氣色極似石上菖蒲，而葉正如蒲，無脊。俗人多呼此為石上菖蒲者，謬矣。此止主咳逆，斷蚤蝨，不入服食用。詩詠多雲蘭蓀，正謂此也。",
            "大明曰：菖蒲，石澗所生堅小，一寸九節者上。出宣州。二月、八月採。",
            "頌曰：處處有之，而池州、戎州者佳。春生青葉，長一、二尺許，其葉中心有脊，狀如劍。無花實。今以五月五日收之。其根盤屈有節，狀如馬鞭大。一根旁引三、四根，旁根節尤密，亦有一寸十二節者。採之初虛軟，曝乾方堅實。折之中心色微赤，嚼之辛香少滓。人多植於乾燥砂石土中，臘月移之尤易活。",
            "黔蜀蠻人常將隨行，以治卒患心痛。其生蠻谷中者尤佳。人家移種者亦堪用，但干后辛香堅實不及蠻人持來者。此皆醫方所用石菖蒲也。又有水菖蒲，生溪澗水澤中，不堪入藥。今藥肆所貨，多以二種相雜，尤難辨也。",
            "承曰：今陽羨山中生水石間者，其葉逆水而生，根鬚絡石，略無少泥土，根葉極緊細，一寸不啻九節，入藥極佳。二浙人家，以瓦石器種之，旦暮易水則茂，水濁及有泥滓則萎。近方多用石菖蒲，必此類也。其池澤所生，肥大節疏粗慢，恐不可入藥。唯可作果盤，氣味不烈而和淡爾。",
            "時珍曰：菖蒲凡五種：生於池澤，蒲葉肥，根高二、三尺者，泥菖蒲，白菖也；生於溪澗，蒲葉瘦，根高二、三尺者，水菖蒲，溪蓀也；生於水石之間，葉有劍脊，瘦根密節，高尺余者，石菖蒲也；人家以砂栽之一年，至春剪洗，愈剪愈細，高四、五寸，葉如韭，根如匙柄粗者，亦石菖蒲也；甚則根長二、三分，葉長寸許，謂之錢蒲是矣。服食入藥須用二種石菖蒲，余皆不堪。",
            "此草新舊相代，四時常青。《羅浮山記》言：山中菖蒲一寸二十節。《抱朴子》言：服食以一寸九節紫花者尤善。蘇頌言：無花實。然今菖蒲，二、三月間抽莖開細黃花成穗，而昔人言菖蒲難得見花，非無花也。應劭《風俗通》云：菖蒲放花，人得食之長年。是矣。",
            "根，"
        ],
        "修治": [
            "斆曰：凡使勿用泥菖、夏菖二件，如竹根鞭，形黑、氣穢味腥。惟石上生者，根條嫩黃，緊硬節稠，一寸九節者，是真也。採得以銅刀刮去黃黑硬節皮一重，以嫩桑枝條相拌蒸熟，曝乾銼用。",
            "時珍曰：服食須如上法制。若常用，但去毛微炒耳。"
        ],
        "氣味": [
            "辛，溫，無毒"
        ],
        "氣味補充": [
            "權曰：苦、辛，平。",
            "之才曰：秦皮、秦艽為之使。惡地膽、麻黃。",
            "大明曰：忌飴糖、羊肉。勿犯鐵器，令人吐逆。"
        ],
        "主治": [
            "風寒濕痹，咳逆上氣，開心孔，補五臟，通九竊，明耳目，出音聲。主耳聾癰瘡，溫腸胃，止小便利。久服輕身，不忘不迷惑，延年。益心智，高志不老（《本經》）。四肢濕痹，不得屈伸，小兒溫瘧，身積熱不解，可作浴湯（《別錄》）。治耳鳴頭風淚下，鬼氣，殺諸蟲，惡瘡疥瘙（甄權）。",
            "除風下氣，丈夫水臟，女人血海冷敗，多忘，除煩悶，止心腹痛，霍亂轉筋，及耳痛者，作末炒，乘熱裹罯，甚驗（大明）。心積伏梁（好古）。治中惡卒死，客忤癲癇，下血崩中，安胎漏，散癰腫。搗汁服，解巴豆、大戟毒（時珍）。",
            "洗疥、大風瘡（時珍）。"
        ],
        "發明": [
            "頌曰：古方有單服菖蒲法。蜀人治心腹冷氣搊痛者，取一、二寸捶碎，同吳茱萸煎湯飲之。亦將隨行，卒患心痛，嚼一、二寸，熱湯或酒送下，亦效。",
            "時珍曰：國初周顛仙對太祖高皇帝常嚼菖蒲飲水。問其故。云服之無腹痛之疾。高皇御製碑中載之。菖蒲氣溫味辛，乃手少陰、足厥陰之藥。心氣不足者用之，虛則補其母也。肝苦急以辛補之，是矣。《道藏經》有《菖蒲傳》一卷，其語粗陋。今略節其要云：菖蒲者，水草之精英，神仙之靈藥也。",
            "其法採緊小似魚鱗者一斤，以水及米泔浸各一宿，刮去皮切，曝乾搗篩，以糯米粥和勻，更入熟蜜搜和，丸如梧子大，稀葛袋盛，置當風處令乾。每旦酒、飲任下三十丸，臨臥更服三十丸。服至一月，消食；二月，痰除；服至五年，骨髓充，顏色澤，白髮黑，落齒更生。其藥以五德配五行：葉青，花赤，節白，心黃，根黑。",
            "能治一切諸風，手足頑痹，癱緩不遂，五勞七傷，填血補腦，堅骨髓，長精神，潤五臟，裨六腑，開胃口，和血脈，益口齒，明耳目，澤皮膚，去寒熱，除三尸九蟲，天行時疾，瘴疫瘦病，瀉痢痔漏，婦人帶下，產後血運。並以酒服。河內葉敬母中風，服之一年而百病愈。寇天師服之得道，至今廟前猶生菖蒲。",
            "鄭魚、曾原等，皆以服此得道也。",
            "又按：葛洪《抱朴子》云：韓眾服菖蒲十三年，身上生毛，冬袒不寒，日記萬言。商丘子不娶，惟食菖蒲根，不飢不老，不知所終。《神仙傳》云：咸陽王典食菖蒲得長生。安期生採一寸九節菖蒲服，仙去。又按：臞仙《神隱書》云：石菖蒲置一盆於几上，夜間觀書，則收煙無害目之患。",
            "或置星露之下，至旦取葉尖露水洗目，大能明視，久則白晝見星。端午日以酒服，尤妙。蘇東坡云：凡草生石上，必須微土以附其根。惟石菖蒲濯去泥土，漬以清水，置盆中，可數十年不枯。節葉堅瘦，根鬚連絡，蒼然於几案間，久更可喜。其延年輕身之功，既非昌陽可比；至於忍寒淡泊，不待泥土而生，又豈昌陽所能彷彿哉？",
            "楊士瀛曰：下痢噤口，雖是脾虛，亦熱氣閉隔心胸所致。俗用木香失之溫，用山藥失之閉。惟參苓白朮散加石菖蒲，粳米飲調下。或用參、苓、石蓮肉，少入菖蒲服。胸次一開，自然思食。"
        ],
        "附方": [
            {
                "名稱": "服食法",
                "方法": "甲子日，取菖蒲一寸九節者，陰乾百日，為末。每酒服方寸匕，日三服。久服耳目聰明，益智不忘。（《千金方》）"
            },
            {
                "名稱": "健忘益智",
                "方法": "七月七日，取菖蒲為末，酒服方寸匕，飲酒不醉，好事者服而驗之。久服聰明。忌鐵器。（《千金方》）"
            },
            {
                "名稱": "三十六風有不治者",
                "方法": "服之悉效菖蒲（薄切日乾）三斤，盛以絹袋，玄水一斛，即清酒也，懸浸之，密封一百日，視之如菜綠色，以一斗熟黍米納中，封十四日，取出日飲。（夏禹《神仙經》）"
            },
            {
                "名稱": "癲癇風疾",
                "方法": "九節菖蒲不聞雞犬聲者，去毛，木臼搗末。以黑豶豬心一個批開，砂罐煮湯。調服三錢，日一服。（《醫學正傳》）"
            },
            {
                "名稱": "屍厥魘死",
                "方法": "屍厥之病，卒死脈猶動，聽其耳中如微語聲，股間暖者，是也。魘死之病，臥忽不寤。勿以火照，但痛齧其踵及足拇趾甲際，唾其面即蘇。仍以菖蒲末吹鼻中，桂末納舌下，並以菖蒲根汁灌之。（《肘後方》）。"
            },
            {
                "名稱": "卒中客忤",
                "方法": "菖蒲生根搗汁灌之，立瘥。（《肘後方》）。"
            },
            {
                "名稱": "除一切惡",
                "方法": "端午日，切菖蒲漬酒飲之。或加雄黃少許。（《洞天保生錄》）。"
            },
            {
                "名稱": "喉痹腫痛",
                "方法": "菖蒲根嚼汁，燒鐵秤錘淬酒一杯，飲之。（《聖濟總錄》）。"
            },
            {
                "名稱": "霍亂脹痛",
                "方法": "生菖蒲（銼）四兩，水和搗汁，分溫四服。（《聖惠方》）。"
            },
            {
                "名稱": "諸積鼓脹，食積、氣積、血積之類",
                "方法": "石菖蒲八兩（銼），斑蝥四兩（去翅足），同炒黃，去斑蝥不用。以布袋盛，拽去蝥末，為末，醋糊丸梧子大。每服三、五十丸，溫白湯下。治腫脹尤妙。或入香附末二錢。（《奇效方》）。"
            },
            {
                "名稱": "肺損吐血",
                "方法": "九節菖蒲末、白麵等分。每服三錢，新汲水下，一日一服。（《聖濟錄》）。"
            },
            {
                "名稱": "解一切毒",
                "方法": "石菖蒲、白礬等分，為末，新汲水下。（《事林廣記》）。"
            },
            {
                "名稱": "赤白帶下",
                "方法": "石菖蒲、破故紙等分，炒為末。每服二錢，更以菖蒲浸酒調服，日一。（《婦人良方》）。"
            },
            {
                "名稱": "胎動半產卒動不安",
                "方法": "或腰痛胎轉搶心，下血不止，或日月未足而欲產。並以菖蒲根搗汁一、二升，服之。（《千金》）。"
            },
            {
                "名稱": "產後崩中",
                "方法": "下血不止。菖蒲一兩半，酒二盞，煎取一盞，去滓分三服，食前溫服。（《千金方》）。"
            },
            {
                "名稱": "耳卒聾閉",
                "方法": "菖蒲根一寸，巴豆一粒（去心），同搗作七丸。綿裹一丸，塞耳，日一換。一方不用巴豆，用蓖麻仁。（《肘後方》）。"
            },
            {
                "名稱": "病後耳聾",
                "方法": "生菖蒲汁，滴之。（《聖惠方》）"
            },
            {
                "名稱": "蚤蝨入耳",
                "方法": "菖蒲末炒熱，袋盛，枕之即愈。（《聖濟錄》）。"
            },
            {
                "名稱": "諸般赤眼",
                "方法": "攀睛雲翳。菖蒲擂自然汁，文武火熬作膏，日點之效。（《聖濟錄》）。"
            },
            {
                "名稱": "眼瞼挑針",
                "方法": "獨生菖蒲根，同鹽研敷。（《壽域神方》）。"
            },
            {
                "名稱": "飛絲入目",
                "方法": "石菖蒲捶碎。左目塞右鼻，右目塞左鼻。百發百中。（危氏《得效方》）。"
            },
            {
                "名稱": "頭瘡不瘥",
                "方法": "菖蒲末，油調敷之，日三、夜二次。（《法天生意》）。"
            },
            {
                "名稱": "癰疽發背",
                "方法": "生菖蒲，搗貼之。瘡乾者，為末，水調塗之。（孫用和《秘寶方》）。"
            },
            {
                "名稱": "露岐便毒",
                "方法": "生菖蒲根搗敷之。（《證治要訣》）。"
            },
            {
                "名稱": "熱毒濕瘡",
                "方法": "宗奭曰：有人遍身生瘡，痛而不癢，手足尤甚，黏著衣被，曉夕不得睡。有人教以菖蒲三斗，日乾為末，布席上臥之，仍以衣被覆之。既不黏衣，又復得睡，不五、七日，其瘡如失。後以治人，應手神驗。（《本草衍義》）。"
            },
            {
                "名稱": "風癬有蟲",
                "方法": "菖蒲末五斤。以酒三升漬，釜中蒸之，使味出。先絕酒一日，每服一升或半升。（《千金方》）。"
            },
            {
                "名稱": "陰汗濕癢",
                "方法": "石菖蒲、蛇床子等分。為末。日搽二、三次。（《濟急仙方》）。"
            },
            {
                "名稱": "葉",
                "方法": ""
            }
        ]
    },
    {
        "名字": "白菖",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "水菖（《別錄》）",
            "水宿（《別錄》）",
            "莖蒲（《別錄》）",
            "菖陽（《拾遺》）",
            "溪蓀（《拾遺》）",
            "蘭蓀（弘景）"
        ],
        "釋名": [
            "",
            "時珍曰：此即今池澤所生菖蒲，葉無劍脊，根肥白而節疏慢，故謂之白菖。古人以根為菹食，謂之菖本，亦曰菖歜，文王好食之。其生溪澗者，名溪蓀。"
        ],
        "集解": [
            "《別錄》曰：白菖十月採。",
            "藏器曰：即今之溪蓀也。一名菖陽。生水畔。人亦呼為菖蒲。與石上菖蒲都別。根大而臭，色正白。",
            "頌曰：水菖蒲，生溪澗水澤中甚多，失水則枯。葉似石菖，但中心無脊。其根干後，輕虛多滓，不堪入藥。",
            "時珍曰：此有二種：一種根大而肥白節疏者，白菖也，俗謂之泥菖蒲；一種根瘦而赤節稍密者，溪蓀也，俗謂之水菖蒲。葉俱無劍脊。溪蓀氣味勝似白菖，並可殺蟲，不堪服食。"
        ],
        "氣味": [
            "甘，無毒"
        ],
        "氣味補充": [
            "",
            "《別錄》曰：甘、辛，溫。汁制雄黃、雌黃、砒石。"
        ],
        "主治": [
            "食諸蟲（《別錄》）。主風濕咳逆，去蟲，斷蚤蝨（弘景）。研末，油調，塗疥瘙（蘇頌）。"
        ]
    },
    {
        "名字": "香蒲",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "甘蒲（蘇恭）",
            "醮石（《吳普》），花上黃粉名蒲黃"
        ],
        "釋名": [
            "",
            "恭曰：香蒲即甘蒲，可作薦者。春初生，取白為菹，亦堪蒸食。山南人謂之香蒲，以菖蒲為臭蒲也。蒲黃即此蒲之花也。"
        ],
        "集解": [
            "《別錄》曰：香蒲生南海池澤。蒲黃生河東池澤，四月採之。",
            "頌曰：香蒲，蒲黃苗也。處處有之，以泰州者為良。春初生嫩葉，未出水時，紅白色茸茸然。取其中心入地白蒻，大如匕柄者，生啖之，甘脆。又以醋浸，如食筍，大美。《周禮》謂之蒲菹，今人罕有食之者。至夏抽梗於叢葉中，花抱梗端，如武士棒杵，故俚俗謂之蒲槌，亦曰蒲釐花。",
            "其蒲黃，即花中蕊屑也。細若金粉，當欲開時便取之。市𠪨以蜜搜作果食貨賣。",
            "時珍曰：蒲叢生水際，似莞而褊，有脊而柔，二、三月苗。採其嫩根，瀹過作鮓，一宿可食。亦可炸食、蒸食及曬乾磨粉作餅食。《詩》云：其蔌伊何？惟筍及蒲。是矣。八、九月收葉以為席，亦可作扇，軟滑而溫。"
        ],
        "正誤": [
            "弘景曰：香蒲方藥不復用，人無採者，南海人亦不復識。江南貢菁茅，一名香茅，以供宗廟縮酒。或云是薰草，又云是燕麥，此蒲亦相類耳。",
            "恭曰：陶氏所引菁茅，乃三脊茅也。香茅、燕麥、薰草，野俗皆識，都非香蒲類也。蒲蒻，一名蒲筍（《食物》）、蒲兒根（《野菜譜》）。"
        ],
        "氣味": [
            "甘，平，無毒"
        ],
        "氣味補充": [
            "時珍曰：寒。"
        ],
        "主治": [
            "五臟心下邪氣，口中爛臭，堅齒明目聰耳。久服輕身耐老（《本經》）。去熱燥，利小便（寧原）。生啖，止消渴（汪穎）。補中益氣，和血脈（《正要》）。搗汁服，治妊婦勞熱煩躁，胎動下血（時珍。出《產乳》）。"
        ],
        "附方": [
            {
                "名稱": "妒乳乳癰",
                "方法": "蒲黃草根搗封之，並煎汁飲及食之。（昝殷《產寶》）"
            },
            {
                "名稱": "熱毒下痢",
                "方法": "蒲根二兩，粟米二合，水煎服，日二次。（《聖濟總錄》）"
            }
        ]
    },
    {
        "名字": "蒲黃",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "修治": [
            "斆曰：凡使勿用松黃並黃蒿。其二件全似，只是味跙及吐人。真蒲黃鬚隔三重紙焙令色黃，蒸半日，卻再焙乾用之妙。",
            "大明曰：破血消腫者，生用之；補血止血者，須炒用。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "心腹膀胱寒熱，利小便，止血，消瘀血。久服輕身益氣力，延年神仙（《本經》）。治痢血，鼻衄吐血，尿血瀉血，利水道，通經脈，止女子崩中（甄權）。婦人帶下，月候不勻，血氣心腹痛，妊婦下血墜胎，血運血症，兒枕急痛，顛撲血悶，排膿，瘡癤遊風腫毒，下乳汁，止泄精（大明）。涼血活血，止心腹諸痛（時珍）。",
            "炒用澀腸，止瀉血、血痢，妙（大明）。"
        ],
        "發明": [
            "弘景曰：蒲黃，即蒲釐花上黃粉也。甚療血。《仙經》亦用之。",
            "宗奭曰：汴人初得，羅去滓，以水調為膏，擘為塊。人多食之，以解心臟虛熱，小兒尤嗜之。過月則燥，色味皆淡，須蜜水和。不可多食，令人自利，極能虛人。",
            "時珍曰：蒲黃，手足厥陰血分藥也，故能治血治痛。生則能行，熟則能止。與五靈脂同用，能治一切心腹諸痛，詳見禽部寒號蟲下。按許叔微《本事方》云：有士人妻舌忽脹滿口，不能出聲。一老叟教以蒲黃頻摻，比曉乃愈。又《芝隱方》云：宋度宗欲賞花，一夜忽舌腫滿口。",
            "蔡御醫用蒲黃、乾薑末等分，干搽而愈。據此二說，則蒲黃之涼血活血可證矣。蓋舌乃心之外候，而手厥陰相火乃心之臣使，得乾薑是陰陽相濟也。"
        ],
        "附方": [
            {
                "名稱": "舌脹滿口",
                "方法": "方見上。"
            },
            {
                "名稱": "重舌生瘡",
                "方法": "蒲黃末，敷之。不過三上瘥。（《千金方》）"
            },
            {
                "名稱": "肺熱衄血",
                "方法": "蒲黃、青黛各一錢，新汲水服之。或去青黛，入油發灰等分，生地黃汁調下。（《簡便單方》）"
            },
            {
                "名稱": "吐血唾血",
                "方法": "蒲黃末二兩，每日溫酒或冷水服三錢妙。（《簡要濟眾方》）"
            },
            {
                "名稱": "幼兒吐血",
                "方法": "蒲黃末，每服半錢，生地黃汁調下，量兒大小加減。或入發灰等分。（《同上》）。"
            },
            {
                "名稱": "小便出血",
                "方法": "方同上。"
            },
            {
                "名稱": "小便轉胞",
                "方法": "以布包蒲黃裹腰腎，令頭致地，數次取通。（《肘後方》）。"
            },
            {
                "名稱": "金瘡出血悶絕",
                "方法": "蒲黃半兩，熱酒灌下。（危氏方）"
            },
            {
                "名稱": "瘀血內漏",
                "方法": "蒲黃末二兩，每服方寸匕，水調下，服盡止。（《肘後方》）。"
            },
            {
                "名稱": "腸痔出血",
                "方法": "蒲黃末方寸匕，水服之，日三服。（《肘後方》）。"
            },
            {
                "名稱": "鼠奶痔瘡",
                "方法": "蒲黃末，空心溫酒服方寸匕，日三。（《塞上方》）。"
            },
            {
                "名稱": "脫肛不收",
                "方法": "蒲黃，和豬脂敷，日三、五度。（《子母秘錄》）。"
            },
            {
                "名稱": "胎動欲產",
                "方法": "日月未足者蒲黃二錢，井華水服。（《同上》）。"
            },
            {
                "名稱": "產婦催生",
                "方法": "蒲黃、地龍（洗焙）、陳橘皮等分，為末，另收。臨時各抄一錢，新汲水調服，立產。此常親用甚妙。（唐慎微方）。"
            },
            {
                "名稱": "胞衣不下",
                "方法": "蒲黃二錢。井水服之。（《集驗方》）。"
            },
            {
                "名稱": "產後下血",
                "方法": "羸瘦迨死。蒲黃二兩，水二升，煎八合，頓服。（《產寶方》）。"
            },
            {
                "名稱": "產後血瘀",
                "方法": "蒲黃三兩。水三升，煎一升，頓服。（《梅師方》）。"
            },
            {
                "名稱": "兒枕血瘕",
                "方法": "蒲黃三錢。米飲服。（《產寶》）。"
            },
            {
                "名稱": "產後煩悶",
                "方法": "蒲黃方寸匕，東流水服，極良。（《產寶》）。"
            },
            {
                "名稱": "墜傷撲損",
                "方法": "瘀血在內，煩悶者。蒲黃末，空心溫酒服三錢。（《塞上方》）。"
            },
            {
                "名稱": "關節疼痛",
                "方法": "蒲黃八兩，熟附子一兩。為末。每服一錢，涼水下，日一。（《肘後方》）。"
            },
            {
                "名稱": "陰下濕癢",
                "方法": "蒲黃末，敷三、四度瘥。（《千金方》）。"
            },
            {
                "名稱": "聤耳出膿",
                "方法": "蒲黃末，摻之。（《聖惠》）。"
            },
            {
                "名稱": "口耳大衄",
                "方法": "蒲黃、阿膠（炙）各半兩。每用二錢，水一盞，生地黃汁一合，煎至六分，溫服。急以帛系兩乳，止乃已。（《聖惠方》）。"
            },
            {
                "名稱": "耳中出血",
                "方法": "蒲黃炒黑研末，摻入。（《簡便方》）。"
            },
            {
                "名稱": "滓大明曰",
                "方法": "蒲黃中篩出赤滓，名曰蒲萼也。"
            }
        ]
    },
    {
        "名字": "菰",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "茭草（《說文》）",
            "蔣草"
        ],
        "釋名": [
            "",
            "時珍曰：按：許氏《說文》：菰本作苽，從瓜諧聲也。有米謂之凋菰，已見谷部菰米下。江南人呼菰為茭，以其根交結也。蔣義未詳。"
        ],
        "集解": [
            "保升曰：菰根生水中，葉如蔗、荻，久則根盤而厚。夏月生菌堪啖，名菰菜。三年者，中心生白苔如藕狀，似小兒臂而白軟，中有黑脈，堪啖者，名菰首也。",
            "藏器曰：菰首小者，擘之內有黑灰如墨者，名烏郁，人亦食之。晉張翰思吳中蓴、菰，即此也。",
            "頌曰：菰根，江湖陂澤中皆有之。生水中，葉如蒲、葦輩，刈以秣馬甚肥。春末生白茅如筍，即菰菜也，又謂之茭白，生熟皆可啖，甜美。其中心如小兒臂者，名菰手。作菰首者，非矣。《爾雅》云：出隧，蘧蔬。注云：生菰草中，狀似土菌，江東人啖之，甜滑。即此也。故南方人至今謂菌為菰，亦緣此義。",
            "其根亦如蘆根，冷利更甚。二浙下澤處，菰草最多。其根相結而生，久則並土浮於水上，彼人謂之菰葑。刈去其葉，便可耕蒔，又名葑田。其苗有莖梗者，謂之菰蔣草。至秋結實，乃雕胡米也。歲飢，人以當糧。",
            "宗奭曰：菰乃蒲類。河朔邊人，止以飼馬作薦。八月開花如葦。結青子，合粟為粥食，甚濟飢。杜甫所謂「波漂菰米沉云黑」者，是也。",
            "菰筍",
            "一名茭筍（《日用》）、茭白（《圖經》）、菰菜（同）。"
        ],
        "氣味": [
            "甘，冷，滑，無毒",
            "甘，冷，滑，無毒",
            "甘，大寒，無毒"
        ],
        "氣味補充": [
            "",
            "詵曰：滑中，不可多食。",
            "頌曰：菰之種類皆極冷，不可過食，甚不益人，惟服金石人相宜耳。",
            "大明曰：微毒。",
            "詵曰：性滑，發冷氣，令人下焦寒，傷陽道。禁蜜食，發痼疾。服巴豆人不可食。",
            "",
            "頌曰：菰根亦如蘆根，冷利更甚。"
        ],
        "主治": [
            "利五臟邪氣，酒齇面赤，白癩癧瘍，目赤。熱毒風氣，卒心痛，可鹽、醋煮食之（孟詵）。去煩熱，止渴，除目黃，利大小便，止熱痢。雜鯽魚為羹食，開胃口，解酒毒，壓丹石毒發（藏器）。",
            "菰手，",
            "一名菰菜（《日用》）、茭白（《通志》）、茭粑（俗名）、蘧蔬（音氍㲣）。",
            "心胸中浮熱風氣，滋人齒（孟詵）。煮食，止渴及小兒水痢（藏器）。",
            "菰根，",
            "腸胃痼熱，消渴，止小便利。搗汁飲之（《別錄》）。燒灰，和雞子白，塗火燒瘡（藏器）。",
            "利五臟（大明）。",
            "菰米，見谷部。"
        ],
        "附方": [
            {
                "名稱": "小兒風瘡",
                "方法": "久不愈者。用菰蔣節燒研，敷之。（《子母秘錄》）。"
            },
            {
                "名稱": "毒蛇傷齧",
                "方法": "菰蔣草根燒灰，敷之。（《廣濟方》）。"
            },
            {
                "名稱": "葉",
                "方法": ""
            }
        ]
    },
    {
        "名字": "苦草",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "集解": [
            "時珍曰：生湖澤中，長二、三尺，狀如茅、蒲之類。"
        ],
        "氣味": [
            "（缺）"
        ],
        "主治": [
            "婦人白帶，煎湯服。又主好嗜干茶不已，面黃無力，為末，和炒脂麻不時干嚼之（時珍）。"
        ]
    },
    {
        "名字": "水萍",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "水花《本經》",
            "水白《別錄》",
            "水蘇《別錄》",
            "水廉《吳普》"
        ],
        "釋名": [
            ""
        ],
        "集解": [
            "《別錄》曰：水萍生雷澤池澤。三月採，曝乾。",
            "弘景曰：此是水中大萍，非今浮萍子。《藥錄》云：五月有花白色。即非今溝渠所生者。楚王渡江所得，乃斯實也。",
            "藏器曰：水萍有三種。大者曰蘋，葉圓，闊寸許。小萍子是溝渠間者。《本經》雲水萍，應是小者。",
            "頌曰：《爾雅》云：萍，蓱。其大者蘋。蘇恭言有三種：大者曰蘋，中者曰荇，小者即水上浮萍。今醫家鮮用大蘋，惟用浮萍。",
            "時珍曰：本草所用水萍，乃小浮萍，非大蘋也。陶、蘇俱以大蘋注之，誤矣。萍之與蘋，音雖相近，字卻不同，形亦迥別，今釐正之，互見蘋下。浮萍處處池澤止水中甚多，季春始生。或云楊花所化。一葉經宿即生數葉。葉下有微須，即其根也。一種背面皆綠者。一種面青背紫赤若血者，謂之紫萍，入藥為良，七月採之。",
            "《淮南萬畢術》云：老血化為紫萍。恐自有此種，不盡然也。《小雅》「呦呦鹿鳴，食野之苹」者，乃蒿屬。陸佃指為此萍，誤矣。"
        ],
        "修治": [
            "時珍曰：紫背浮萍，七月採之，揀淨，以竹篩攤曬，下置水一盆映之，即易干也。"
        ],
        "氣味": [
            "辛，寒，無毒"
        ],
        "氣味補充": [
            "《別錄》曰：酸。"
        ],
        "主治": [
            "暴熱身癢，下水氣，勝酒，長鬚發，止消渴。久服輕身（《本經》）下氣。以沐浴，生毛髮（《別錄》）。治熱毒、風熱、熱狂，熁腫毒、湯火傷、風疹（大明）。搗汁服，主水腫，利小便。為末，酒服方寸匕，治人中毒。為膏，敷面䵟（藏器）。主風濕麻痹，腳氣，打撲傷損，目赤翳膜，口舌生瘡，吐血衄血，癜風丹毒（時珍）。"
        ],
        "發明": [
            "震亨曰：浮萍發汗，勝於麻黃。",
            "頌曰：俗醫用治時行熱病，亦堪發汗，甚有功。其方用浮萍一兩（四月十五日採之），麻黃（去根節）、桂心，附子（炮裂，去臍皮）各半兩，四物搗細篩。每服一錢，以水一中盞，生薑半分，煎至六分，和滓熱服，汗出乃瘥。又治惡疾癘瘡遍身者，濃煮汁漬浴半日，多效，此方甚奇古也。",
            "時珍曰：浮萍其性輕浮，入肺經，達皮膚，所以能發揚邪汗也。世傳宋時東京開河，掘得石碑，梵書大篆一詩，無能曉者。真人林靈素逐字辨譯，乃是治中風方，名去風丹也。《詩》云：天生靈草無根干，不在山間不在岸。始因飛絮逐東風，泛梗青青飄水面。神仙一味去沉疴，採時須在七月半。",
            "選甚癱風與大風，些小微風都不算。豆淋酒化服三丸，鐵鏷頭上也出汗。其法：以紫色浮萍曬乾為細末，煉蜜和丸彈子大。每服一粒，以豆淋酒化下。治左癱右瘓，三十六種風，偏正頭風，口眼喎斜，大風癩風，一切無名風及腳氣，並打撲傷折，及胎孕有傷。服過百粒，即為全人。",
            "此方，後人易名紫萍一粒丹。"
        ],
        "附方": [
            {
                "名稱": "夾驚傷寒",
                "方法": "紫背浮萍一錢，犀角屑半錢，釣藤鉤三七個，為末。每服半錢，蜜水調下，連進三服，出汗為度。（《聖濟錄》）。"
            },
            {
                "名稱": "消渴飲水",
                "方法": "日至一石者。浮萍搗汁服之。又方：用干浮萍、栝蔞根等分，為末，人乳汁和丸梧子大。空腹飲服二十丸。三年者，數日愈。（《千金方》）。"
            },
            {
                "名稱": "小便不利",
                "方法": "膀胱水氣流滯。浮萍日乾為末。飲服方寸匕，日二服。（《千金翼》）。"
            },
            {
                "名稱": "水氣洪腫",
                "方法": "小便不利。浮萍日乾為末。每服方寸匕，白湯下，日二服。（《聖惠方》）。"
            },
            {
                "名稱": "霍亂心煩",
                "方法": "蘆根（炙）一兩半，水萍（焙）、人參、枇杷葉（炙）各一兩。每服五錢，入薤白四寸，酒煎溫服。（《聖惠方》）。"
            },
            {
                "名稱": "吐血不止",
                "方法": "紫背浮萍（焙）半兩，黃耆（炙）二錢半，為末。每服一錢，薑、蜜水調下。（《聖濟總錄》）。"
            },
            {
                "名稱": "鼻衄不止",
                "方法": "浮萍末，吹之。（《聖惠方》）"
            },
            {
                "名稱": "中水毒病",
                "方法": "手足指冷至膝肘，即是。以浮萍日乾為末。飲服方寸匕良。（《千金方》）。"
            },
            {
                "名稱": "大腸脫肛",
                "方法": "水聖散：用紫浮萍為末，干貼之。（危氏《得效方》）"
            },
            {
                "名稱": "身上虛癢",
                "方法": "浮萍末一錢，以黃芩一錢同四物湯煎湯調下。（《丹溪纂要》）。"
            },
            {
                "名稱": "風熱癮疹",
                "方法": "浮萍（蒸過焙乾），牛蒡子（酒煮曬乾炒）各一兩，為末。每薄荷湯服一、二錢，日二次。（《古今錄驗》）。"
            },
            {
                "名稱": "風熱丹毒",
                "方法": "浮萍搗汁，遍塗之。（《子母秘錄》）。"
            },
            {
                "名稱": "汗斑癜風",
                "方法": "端午日收紫背浮萍曬乾。每以四兩煎水浴，並以萍擦之。或入漢防己二錢亦可。（《袖珍方》）"
            },
            {
                "名稱": "少年面皰",
                "方法": "《聖惠方》：用浮萍日挼盦之，並飲汁少許。《普濟方》：用紫背萍四兩，防己一兩，煎濃汁洗之。仍以萍於斑䵟上熱擦，日三、五次。物雖微末，其功甚大，不可小看。（《普濟方》）。"
            },
            {
                "名稱": "粉滓面䵟",
                "方法": "溝渠小萍為末。日敷之。（《聖惠方》）。"
            },
            {
                "名稱": "大風癘疾",
                "方法": "浮萍草三月採，淘三、五次，窨三、五日，焙為末，不得見日。每服三錢，食前溫酒下。常持觀音聖號。忌豬、魚、雞、蒜。又方：七月七日，取紫背浮萍（日乾為末）半升，入好消風散五兩。每服五錢，水煎頻飲，仍以煎湯洗浴之。（《十便良方》）。"
            },
            {
                "名稱": "癍瘡入目",
                "方法": "浮萍陰乾為末，以生羊子肝半個，同水半盞煮熟，搗爛絞汁，調末服。甚者，不過一服；已傷者，十服見效。（危氏《得效方》）。"
            },
            {
                "名稱": "弩肉攀睛",
                "方法": "青萍少許，研爛，入片腦少許，貼眼上效。（危氏《得效方》）。"
            },
            {
                "名稱": "毒腫初起",
                "方法": "水中萍子草，搗敷之。（《肘後方》）。"
            },
            {
                "名稱": "發背初起",
                "方法": "腫焮赤熱。浮萍搗和雞子清貼之。（《聖惠方》）。"
            },
            {
                "名稱": "楊梅瘡癬",
                "方法": "水萍煎汁，浸洗半日。數日一作。（《集簡方》）。"
            },
            {
                "名稱": "燒煙去蚊",
                "方法": "五月取浮萍陰乾用之。（孫真人方）"
            }
        ]
    },
    {
        "名字": "蘋",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "芣菜（《拾遺》）",
            "四葉菜（《卮言》）",
            "田字草"
        ],
        "釋名": [
            "",
            "時珍曰：蘋，本作薲。《左傳》：蘋蘩蘊藻之菜，可薦於鬼神，可羞於王公。則薲有賓之之義，故字從賓。其草四葉相合，中折十字，故俗呼為四葉菜、田字草、破銅錢，皆象形也。諸家本草皆以蘋注水萍，蓋由蘋、萍二字，音相近也。按韻書：蘋在真韻，蒲真切；萍在庚韻，蒲經切。切腳不同，為物亦異。今依《吳普本草》別出於此。"
        ],
        "集解": [
            "普曰：水萍，一名水廉，生池澤水上。葉圓小，一莖一葉，根入水底，五月花白。三月採，日乾之。",
            "弘景曰：水中大萍，五月有花白色，非溝渠所生之萍。楚王渡江所得，即斯實也。",
            "恭曰：萍有三種：大者名蘋，中者名荇，葉皆相似而圓；其小者，即水上浮萍也。",
            "藏器曰：蘋葉圓，闊寸許。葉下有一點，如水沫。一名芣菜。曝乾可入藥用。小萍是溝渠間者。",
            "禹錫曰按：《爾雅》云：萍，蓱也。其大者曰蘋。又《詩》云：於以採蘋，於澗之濱。",
            "陸璣注云：其粗大者謂之蘋，小者為萍。季春始生。可糝蒸為茹，又可以苦酒淹之按酒。今醫家少用此蘋，惟用小萍耳。",
            "時珍曰：蘋，乃四葉菜也。葉浮水面，根連水底。其莖細於蓴、荇。其葉大如指頂，面青背紫，有細紋，頗似馬蹄決明之葉，四葉合成，中折十字。夏秋開小白花，故稱白蘋。其葉攢簇如萍，故《爾雅》謂大者為蘋也。《呂氏春秋》云：菜之美者，有崑崙之蘋。即此。《韓詩外傳》謂浮者為薸，沉者為蘋。",
            "臞仙謂：白花者為蘋，黃花者為荇，即金蓮也。蘇恭謂大者為蘋，小者為荇。楊慎《卮言》謂四葉菜為荇。陶弘景謂楚王所得者為蘋。皆無一定之言。蓋未深加體審，惟據紙上猜度而已。時珍一一採視，頗得其真云。其葉徑一、二寸，有一缺而形圓如馬蹄者，蓴也。似蓴而稍尖長者，荇也。",
            "其花並有黃白二色。葉徑四、五寸如小荷葉而黃花，結實如小角黍者，萍蓬草也。楚王所得萍實，乃此萍之實也。四葉合成一葉，如田字形者，蘋也。如此分別，自然明白。又項氏言：白蘋生水中，青苹生陸地。按今之田字草，有水、陸二種。陸生者多在稻田沮洳之處，其葉四片合一，與白蘋一樣。",
            "但莖生地上，高三、四寸，不可食。方士取以煅硫結砂煮汞，謂之水田翁。項氏所謂青苹，蓋即此也。或以青苹為水草，誤矣。"
        ],
        "氣味": [
            "甘，寒，滑，無毒"
        ],
        "氣味補充": [
            ""
        ],
        "主治": [
            "暴熱，下水氣，利小便（《吳普》）。搗塗熱瘡。搗汁飲，治蛇傷毒入腹內。曝乾，栝蔞等分為末，人乳和丸服，止消渴（藏器）。食之已勞（《山海經》）。"
        ],
        "附方": []
    },
    {
        "名字": "萍蓬草",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "水粟（《綱目》）",
            "水栗子"
        ],
        "釋名": [
            "",
            "時珍曰：陳藏器《拾遺》：萍蓬草，即今水粟也。其子如粟，如蓬子也。俗人呼水粟包，又云水栗子，言其根味也。或作水笠。"
        ],
        "集解": [
            "藏器曰：萍蓬草，生南方池澤。葉大如荇。花亦黃，未開時狀如筭袋。其根如藕，饑年可以當谷。",
            "時珍曰：水粟，三月出水。莖大如指。葉似荇葉而大，徑四、五寸，初生如荷葉。六、七月開黃花，結實狀如角黍，長二寸許，內有細子一包，如罌粟。澤農採之，洗擦去皮，蒸曝，舂取米，作粥飯食之。其根大如慄，亦如雞頭子根，儉年人亦食之，作藕香，味如栗子。昔楚王渡江得萍實，大如斗，赤如日，食之甜如蜜者，蓋此類也。",
            "若水萍，安得有實耶？三、四月採莖葉取汁，煮硫黃能拒火。又段公路《北戶錄》有睡蓮，亦此類也。其葉如荇而大。其花布葉數重，當夏晝開花，夜縮入水，晝復出也。",
            "子"
        ],
        "氣味": [
            "甘，澀，平，無毒",
            "甘，寒，無毒"
        ],
        "氣味補充": [
            "",
            ""
        ],
        "主治": [
            "助脾厚腸，令人不飢（時珍）。",
            "根",
            "煮食，補虛，益氣力。久食，不飢，厚腸胃（藏器）。"
        ]
    },
    {
        "名字": "荇菜",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "鳧葵（《唐本》）",
            "水葵（《馬融傳》）",
            "水鏡草（《土宿本草》）",
            "靨子菜（《野菜譜》）",
            "金蓮子"
        ],
        "釋名": [
            "接余。",
            "時珍曰：按《爾雅》云：荇，接余也。其葉苻。則鳧葵當作苻葵，古文通用耳。或云，鳧喜食之，故稱鳧葵，亦通。其性滑如葵，其葉頗似荇，故曰葵，曰荇。《詩經》作荇，俗呼荇絲菜。池人謂之荇公須，淮人謂之靨子菜，江東謂之金蓮子。許氏《說文》謂之䖂，音戀。《楚詞》謂之屏風，云：「紫莖屏風文綠波」是矣。"
        ],
        "集解": [
            "恭曰：鳧葵即荇菜也。生水中。",
            "頌曰：處處池澤有之。葉似蓴而莖澀，根甚長，花黃色。郭璞注《爾雅》云：叢生水中。葉圓在莖端，長短隨水深淺。江東人食之。陸璣《詩疏》云：荇莖白，而葉紫赤色，正圓，徑寸余，浮在水上。根在水底，大如釵股，上青下白，可以按酒。用苦酒浸其白莖，肥美。今人不食，醫方亦鮮用之。",
            "時珍曰：荇與蓴，一類二種也。並根連水底，葉浮水上。其葉似馬蹄而圓者，蓴也；葉似蓴而微尖長者，荇也。夏月俱開黃花，亦有白花者。結實大如棠梨，中有細子。按：寧獻王《庚辛玉冊》云：鳧葵，黃花者是荇菜，白花者是白蘋即水鏡草，一種泡子名水鱉。雖有數種，其用一也。",
            "其莖葉根花，並可伏硫、煮砂、制礬。此以花色分別蘋、荇，似亦未穩，詳見蘋下。"
        ],
        "正誤": [
            "恭曰：鳧葵，南人名豬蓴，堪食，有名未用條中載也。",
            "志曰：鳧葵即荇菜，葉似蓴，根極長。江南人多食之。今云是豬蓴，誤矣。今以春夏細長肥滑者為絲蓴，至冬粗短者為豬蓴，亦呼為龜蓴，與鳧葵殊不相似也。而有名未用類，即無鳧葵、豬蓴之名，蓋後人刪去也。",
            "時珍曰：楊慎《卮言》以四葉菜為荇者，亦非也。四葉菜乃蘋也。"
        ],
        "氣味": [
            "甘，冷，無毒"
        ],
        "氣味補充": [
            ""
        ],
        "主治": [
            "消渴，去熱淋，利小便（《唐本》）。搗汁服，療寒熱（《開寶》）。搗敷諸腫毒，火丹遊腫（時珍）。"
        ],
        "附方": [
            {
                "名稱": "一切癰疽及瘡癤。用荇絲菜或根",
                "方法": "馬蹄草莖或子（即蓴也），各取半碗，同苧麻根五寸去皮，以石器搗爛，敷毒四圍。春夏秋日換四、五次，冬換二、三次，換時以薺水洗之，甚效。（《保生余錄》）"
            },
            {
                "名稱": "穀道生瘡",
                "方法": "荇葉搗爛，綿裹納之下部，日三次。（《範汪方》）"
            },
            {
                "名稱": "毒蛇螫傷",
                "方法": "牙入肉中，痛不可堪者。勿令人知，私以荇葉覆其上穿，以物包之，一時折牙自出也。（《肘後方》）"
            },
            {
                "名稱": "點眼去翳",
                "方法": "荇絲菜根一錢半（搗爛。即葉如馬蹄開黃花者），川楝子十五個，膽礬七分，石決明五錢，皂莢一兩，海螵蛸二錢，各為末，同菜根，以水一鍾浸二宿，去滓。一日點數次，七日見效也。（孫氏《集效方》）"
            }
        ]
    },
    {
        "名字": "蓴",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "茆（卯",
            "柳二音）"
        ],
        "釋名": [
            "水葵（《詩疏》）、露葵（《綱目》）、馬蹄草。",
            "時珍曰：蓴字，本作蓴，從純。純乃絲名，其莖似之故也。《齊民要術》云：蓴性純而易生。種以淺深為候，水深則莖肥而葉少，水淺則莖瘦而葉多。其性逐水而滑，故謂之蓴菜，並得葵名。顏之推《家訓》云：蔡朗父諱純，改蓴為露葵。北人不知，以綠葵為之。《詩》云：薄採其茆，即蓴也。或諱其名，謂之錦帶。"
        ],
        "集解": [
            "保升曰：蓴葉似鳧葵，浮在水上。採莖堪啖。花黃白色，子紫色。三月至八月，莖細如釵股，黃赤色，短長隨水深淺，名為絲蓴，味甜體軟。九月至十月漸粗硬。十一月萌在泥中，粗短，名瑰蓴，味苦體澀。人惟取汁作羹，猶勝雜菜。",
            "時珍曰：蓴生南方湖澤中，惟吳越人善食之。葉如荇菜而差圓，形似馬蹄。其莖紫色，大如箸，柔滑可羹。夏月開黃花。結實青紫色，大如棠梨，中有細子。春夏嫩莖未葉者名稚蓴，稚者小也。葉稍舒長者名絲蓴，其莖如絲也。至秋老則名葵蓴，或作豬蓴，言可飼豬也。又訛為瑰蓴、黽蓴焉。余見鳧葵下。"
        ],
        "氣味": [
            "甘，寒，無毒"
        ],
        "氣味補充": [
            "",
            "藏器曰：蓴雖水草，而性熱擁。",
            "詵曰：蓴雖冷補，熱食及多食亦擁氣不下，甚損人胃及齒，令人顏色惡，損毛髮。和醋食，令人骨痿。",
            "李廷飛曰：多食性滑發痔。七月有蟲著上，食之令人霍亂。"
        ],
        "主治": [
            "消渴熱痹（《別錄》）。和鯽魚作羹食，下氣止嘔。多食，壓丹石。補大小腸虛氣，不宜過多（孟詵）。治熱疸，厚腸胃，安下焦，逐水，解百藥毒並蠱氣（大明）。"
        ],
        "發明": [
            "弘景曰：蓴性冷而補，下氣。雜鱧魚作羹食，亦逐水。而性滑，服食家不可多用。",
            "恭曰：蓴久食大宜人。合鮒魚作羹食，主胃弱不下食者，至效。又宜老人，應入上品。故張翰《臨秋風》思吳中之鱸魚蓴羹也。",
            "藏器曰：蓴體滑，常食發氣，令關節急，嗜睡。《腳氣論》中令人食之，此誤極深也。溫病後脾弱不能磨化，食者多死。予所居近湖，湖中有蓴、藕。年中疫甚，飢人取蓴食之，雖病瘥者亦死。至秋大旱，人多血痢，湖中水竭，掘藕食之，闔境無他。蓴、藕之功，於斯見矣。"
        ],
        "附方": [
            {
                "名稱": "一切癰疽",
                "方法": "馬蹄草即蓴菜，春夏用莖，冬月用子，就於根側尋取，搗爛敷之。未成即消，已成即毒散。用葉亦可。（《保生余錄》）。"
            },
            {
                "名稱": "頭上惡瘡",
                "方法": "以黃泥包豆豉煨熟，取出為末，以蓴菜汁調敷之。（《保幼大全》）"
            },
            {
                "名稱": "數種疔瘡",
                "方法": "馬蹄草（又名缺盆草）、大青葉、臭紫草各等分，擂爛，以酒一碗浸之，去滓溫服，三服立愈。（《經驗良方》）。"
            }
        ]
    },
    {
        "名字": "水藻",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "釋名": [
            "時珍曰：藻乃水草之有紋者，潔淨如澡浴，故謂之藻。"
        ],
        "集解": [
            "頌曰：藻生水中，處處有之。《周南》詩云「於以採藻，於沼於沚，於彼行潦」是也。陸璣注云：藻生水底，有二種：一種葉如雞蘇，莖如箸，長四、五尺；一種葉如蓬蒿，莖如釵股，謂之聚藻。二藻皆可食，煮熟挼去腥氣，米麵糝蒸為茹，甚滑美。荊揚人饑荒以當穀食。",
            "藏器曰：馬藻生水中，如馬齒相連。",
            "時珍曰：藻有二種，水中甚多。水藻，葉長二、三寸，兩兩對生，即馬藻也；聚藻，葉細如絲及魚鰓狀，節節連生，即水蘊也，俗名鰓草，又名牛尾蘊，是矣。《爾雅》云：莙，牛藻也。郭璞注云：細葉蓬茸，如絲可愛，一節長數寸，長者二、三十節，即蘊也。二藻皆可食，入藥，以藻為勝。《左傳》云：蘋蘩蘊藻之菜，即此。"
        ],
        "氣味": [
            "甘，大寒，滑，無毒"
        ],
        "氣味補充": [
            ""
        ],
        "主治": [
            "去暴熱熱痢，止渴，搗汁服之。小兒赤白遊疹，火焱熱瘡，搗爛封之（藏器）。"
        ],
        "發明": [
            "思邈曰：凡天下極冷，無過藻菜。但有患熱毒腫並丹毒者，取渠中藻菜切搗敷之，厚三分，干即易，其效無比。"
        ]
    },
    {
        "名字": "海藻",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "別稱": [
            "𧂇（音單，出《爾雅》，《別錄》作藫）",
            "落首（《本經》）",
            "海蘿（《爾雅注》）"
        ],
        "釋名": [
            ""
        ],
        "集解": [
            "《別錄》曰：海藻生東海池澤，七月七日採，曝乾。",
            "弘景曰：生海島上，黑色如亂髮而大少許，葉大都似藻葉。",
            "藏器曰：此有二種：馬尾藻生淺水中，",
            "如短馬尾細，黑色，用之當浸去鹹味；大葉藻生深海中及新羅，葉如水藻而大。海人以繩繫腰，沒水取之。五月以後，有大魚傷人，不可取也。《爾雅》云，綸似綸，組似組，東海有之，正為二藻也。",
            "頌曰：此即水藻生於海中者，今登、萊諸州有之，陶隱居引《爾雅》綸、組注昆布，謂昆布似組，青苔、紫菜似綸；而陳藏器以綸、組為二藻。陶說似近之。",
            "時珍曰：海藻近海諸地採取，亦作海菜，乃立名目，貨之四方云。"
        ],
        "修治": [
            "斆曰：凡使須用生烏豆，並紫背天葵，三件同蒸伏時，日乾用。",
            "時珍曰：近人但洗淨鹹味，焙乾用。"
        ],
        "氣味": [
            "苦、咸，寒，無毒"
        ],
        "氣味補充": [
            "",
            "權曰：咸，有小毒。",
            "之才曰：反甘草。",
            "時珍曰：按：東垣李氏治瘰癧馬刀，散腫潰堅湯，海藻、甘草兩用之。蓋以堅積之病，非平和之藥所能取捷，必令反奪以成其功也。"
        ],
        "主治": [
            "癭瘤結氣，散頸下硬核痛，癰腫癥瘕堅氣，腹中上下雷鳴，下十二水腫（《本經》）。療皮間積聚暴㿉，瘤氣結熱，利小便（《別錄》）。闢百邪鬼魅，治氣急心下滿，疝氣下墜，疼痛卵腫，去腹中幽幽作聲（甄權）。治奔豚氣腳氣，水氣浮腫，宿食不消，五膈痰壅（李珣）。"
        ],
        "發明": [
            "元素曰：海藻氣味俱厚，純陰，沉也。治癭瘤馬刀諸瘡，堅而不潰者。《經》云：咸能軟堅。營氣不從，外為浮腫。隨各引經藥治之，腫無不消。",
            "成無己曰：鹹味湧泄。故海藻之咸，以泄水氣也。",
            "詵曰：海藻起男子陰，消男子㿉疾，宜常食之。南方人多食，北方人效之，倍生諸疾，更不宜矣。",
            "時珍曰：海藻咸能潤下，寒能泄熱引水，故能消癭瘤、結核陰㿉之堅聚，而除浮腫腳氣留飲痰氣之濕熱，使邪氣自小便出也。"
        ],
        "附方": [
            {
                "名稱": "海藻酒",
                "方法": "治癭氣。用海藻一斤，絹袋盛之，以清酒二升浸之，春夏二日，秋冬三日。每服兩合，日三。酒盡再作。其滓曝乾為末，每服方寸匕，日三服。不過兩劑即瘥。（《肘後方》）"
            },
            {
                "名稱": "癭氣初起",
                "方法": "海藻一兩，黃連二兩，為末。時時舐咽。先斷一切厚味。（丹溪方）。項下瘰癧，如梅李狀。宜連服前方海藻酒消之。（《肘後方》）。"
            },
            {
                "名稱": "蛇盤瘰癧",
                "方法": "頭項交接者。海藻菜（以蕎麵炒過），白殭蠶（炒）等分為末，以白梅泡湯和丸梧子大。每服六十丸，米飲下，必泄出毒氣。（危氏《得效方》）"
            }
        ]
    },
    {
        "名字": "海蘊",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "校正": [
            "自草部移入此。"
        ],
        "釋名": [
            "時珍曰：縕，亂絲也。其葉似之，故名。"
        ],
        "氣味": [
            "咸，寒，無毒"
        ],
        "氣味補充": [
            ""
        ],
        "主治": [
            "癭瘤結氣在喉間，下水（藏器）。主水癊（蘇頌）。"
        ]
    },
    {
        "名字": "海帶",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "集解": [
            "禹錫曰：海帶，出東海水中石上，似海藻而粗，柔韌而長。今登州人干之以束器物。醫家用以下水，勝於海藻、昆布。"
        ],
        "氣味": [
            "咸，寒，無毒"
        ],
        "氣味補充": [
            ""
        ],
        "主治": [
            "催生，治婦人病，及療風下水（《嘉祐》）。治水病癭瘤，功同海藻（時珍）。"
        ]
    },
    {
        "名字": "昆布",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "釋名": [
            "綸布。",
            "時珍曰：按《吳普本草》，綸布一名昆布，則《爾雅》所謂綸似綸，東海有之者，即昆布也。綸音關，青絲綬也，訛而為昆耳。陶弘景以綸為青苔、紫菜輩，謂組為昆布；陳藏器又謂綸、組是二種藻。不同如此。"
        ],
        "集解": [
            "《別錄》曰：昆布生東海。",
            "弘景曰：今惟出高麗。繩把索之如卷麻，作黃黑色，柔韌可食。《爾雅》云：綸似綸，組似組，東海有之。今青苔、紫菜皆似綸，而昆布亦似組，恐即是也。",
            "藏器曰：昆布生南海，葉如手，大似薄葦，紫赤色。其細葉者，海藻也。",
            "珣曰：其草順流而生。出新羅者葉細，黃黑色。胡人搓之為索，陰乾，從舶上來中國。",
            "時珍曰：昆布生登、萊者，搓如繩索之狀。出閩、浙者，大葉似菜。蓋海中諸菜性味相近，主療一致。雖稍有不同，亦無大異也。"
        ],
        "修治": [
            "斆曰：凡使昆布，每一斤，用甑箅大小十個，同銼細，以東流水煮之，從巳至亥，待鹹味去，乃曬焙用。"
        ],
        "氣味": [
            "咸，寒，滑，無毒"
        ],
        "氣味補充": [
            "普曰：酸、咸，寒，無毒。權曰：溫，有小毒。"
        ],
        "主治": [
            "十二種水腫，癭瘤聚結氣，瘻瘡（《別錄》）。",
            "破積聚（思邈）。治陰㿉腫，含之咽汁（藏器）。利水道，去面腫，治惡瘡鼠瘻（甄權）。"
        ],
        "發明": [
            "杲曰：咸能軟堅，故癭堅如石者非此不除，與海藻同功。",
            "詵曰：昆布下氣，久服瘦人，無此疾者不可食。海島之人愛食之，為無好菜，只食此物，服久相習，病亦不生，遂傳說其功於北人。北人食之皆生病，是水土不宜耳。凡是海中菜，皆損人，不可多食。"
        ],
        "附方": [
            {
                "名稱": "昆布臛",
                "方法": "治膀胱結氣，急宜下氣。用高麗昆布一斤，白米泔浸一宿，洗去鹹味。以水一斛，煮熟劈細。入蔥白一握，寸斷之。更煮極爛，乃下鹽酢豉糝薑橘椒末調和食之。仍宜食粱米、粳米飯。極能下氣。無所忌。海藻亦可依此法作之。（《廣濟方》）"
            },
            {
                "名稱": "癭氣結核癗癗",
                "方法": "腫硬。以昆布一兩，洗去咸，曬乾為散。每以一錢綿裹，好醋中浸過，含之咽津，味盡再易之。（《聖惠方》）"
            },
            {
                "名稱": "項下五癭",
                "方法": "方同上。（《千金翼》）。"
            },
            {
                "名稱": "項下卒腫",
                "方法": "其囊漸大，欲成癭者。昆布、海藻等分，為末，蜜丸杏核大。時時含之，咽汁。（《外臺》）"
            }
        ]
    },
    {
        "名字": "越王余筭",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "釋名、集解": [
            "珣曰：越王余算生南海水中，如竹算子，長尺許。劉敬叔《異苑》云：昔晉安越王渡南海，將黑角白骨作算籌，其有餘者，棄於水中而生此。故葉白者似骨，黑者似角，遂名之。相傳可食。"
        ],
        "氣味": [
            "咸，溫，無毒"
        ],
        "氣味補充": [
            ""
        ],
        "主治": [
            "水腫浮氣結聚，宿滯不消，腹中虛鳴，並煮服之（李珣）。"
        ],
        "附錄": [
            "沙箸",
            "時珍曰：按：劉恂《嶺表錄》異有沙箸，似是余算之類，今附於此。云：海岸沙中生沙箸，春吐苗，其心若骨，白而且勁，可為酒籌。凡欲採者，須輕步向前拔之。不然，聞行聲遽縮入沙中，不可得也。"
        ]
    },
    {
        "名字": "石帆",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "集解": [
            "弘景曰：石帆狀如柏，水松狀如松。",
            "藏器曰：石帆生海底，高尺余。根如漆色，至梢上漸軟，作交羅紋。",
            "大明曰：石帆紫色，梗大者如箸，見風漸硬，色如漆，人以飾作珊瑚裝。",
            "頌曰：左思《吳都賦》：草則石帆、水松。劉淵林注云：石帆生海嶼石上，草類也。無葉，高尺許，其花離樓相貫連。若死則浮水中，人於海邊得之，稀有見其生者。"
        ],
        "氣味": [
            "甜、咸，平，無毒"
        ],
        "氣味補充": [
            ""
        ],
        "主治": [
            "石淋（弘景）。煮汁服，主婦人血結月閉（藏器）。"
        ]
    },
    {
        "名字": "水松",
        "來源": {
            "本草綱目": {
                "部": "草",
                "卷": "十九",
                "類": "水草"
            }
        },
        "集解": [
            "弘景曰：水松狀如松。",
            "頌曰：出南海及交趾，生海水中。"
        ],
        "氣味": [
            "甘、咸，寒，無毒"
        ],
        "氣味補充": [
            ""
        ],
        "主治": [
            "溪毒（弘景）。水腫，催生（藏器）。"
        ],
        "附方": []
    }
]