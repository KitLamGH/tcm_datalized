[
    {
        "名字": "介部第四十五卷",
        "來源": {
            "本草綱目": {
                "部": "介",
                "卷": "四十五",
                "類": ""
            }
        }
    },
    {
        "名字": "介之一",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "龜鱉類一十七種"
    },
    {
        "名字": "水龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《本經》上品",
        "釋名": [
            "玄衣督郵。",
            "時珍曰：按：許慎《說文》云：龜頭與蛇頭同。故字上從它，其下象甲、足、尾之形。它即古蛇字也。又《爾雅》龜有十種，郭璞隨文傅會，殊欠分明。蓋山、澤、水、火四種，乃因常龜所生之地而名也。其大至一尺以上者，在水曰寶龜，亦曰蔡龜。在山曰靈龜，皆國之守寶而未能變化者也。",
            "年至百千，則具五色，而或大或小，變化無常。在水，曰神龜。在山，曰筮龜，皆龜之聖者也。火龜則生炎地，如火鼠也。攝龜則呷蛇龜也。文龜則蟕蠵、玳瑁也。後世不分山、澤、水、火之異，通以小者為神龜，年久者為靈龜，誤矣。《本經》龜甲止言水中者，而諸注始用神龜。",
            "然神龜難得，今人惟取水中常龜入藥。故今總標水龜，而諸龜可該矣。",
            "",
            "時珍曰：並隱名也。"
        ],
        "集解": [
            "時珍曰：甲蟲三百六十，而神龜為之長。龜形象離，其神在坎。上隆而文以法天，下平而理以法地。背陰向陽，蛇頭龍頸。外骨內肉，腸屬於首，能運任脈。廣肩大腰，卵生思抱，其息以耳。雌雄尾交，亦與蛇匹。或云大腰無雄者，謬也。今人視其底甲，以辨雌雄。",
            "龜以春夏出蟄脫甲，秋冬藏穴導引，故靈而多壽。《南越志》云：神龜，大如拳而色如金，上甲兩邊如鋸齒，爪至利，能緣樹食蟬。《抱朴子》云：千歲靈龜，五色具焉，如玉如石。變化莫測，或大或小。或遊於蓮葉之上，或伏於叢蓍之下。張世南《質龜論》云：龜老則神，年至八百，反大如錢。",
            "夏則遊於香荷，冬則藏於藕節。其息有黑氣如煤煙，在荷心，狀甚分明。人見此氣，勿輒驚動，但潛含油管噀之，即不能遁形矣。",
            "或云：龜聞鐵聲則伏，被蚊噆則死。香油抹眼，則入水不沉。老桑煮之則易爛。皆物理制伏之妙也。",
            "龜甲，",
            "《別錄》曰：龜甲生南海池澤及湖水中。採無時。勿令中濕，濕即有毒。",
            "陶弘景曰：此用水中神龜，長一尺二寸者為善。厴可供卜，殼可入藥，亦入仙方。當以生龜炙取。",
            "韓保升曰：湖州、江州、交州者，骨白而厚，其色分明，供卜、入藥最良。",
            "大明曰：卜龜小而腹下曾鑽十遍者，名敗龜版，入藥良。",
            "蘇頌曰：今江湖間皆有之。入藥須用神龜。神龜版當心前一處，四方透明，如琥珀色者最佳。其頭方腳短，殼圓版白者，陽龜也。頭尖腳長，殼長版黃者，陰龜也。陰人用陽，陽人用陰。今醫家亦不知如此分別。",
            "時珍曰：古者取龜用秋，攻龜用春。今之採龜者，聚至百十，生鋸取甲，而食其肉。彼有龜王、龜相、龜將等名，皆視其腹背左右之紋以別之。龜之直中紋，名曰千里。其首之橫紋第一級左右有斜理皆接乎千里者，即龜王也。他龜即無此矣。言占事帝王用王，文用相，武用將，各依等級。",
            "其說與《逸禮》所載天子一尺二寸、諸侯八寸、大夫六寸、士庶四寸之說相合，亦甚有理。若天神龜、寶龜，世所難得，則入藥亦當依此用之可也。《日華》用卜龜小甲，蓋取便耳。又按：《經》云：龜甲勿令中濕。一名神屋。陶言厴可供卜，殼可入藥。則古者上下甲皆用之。",
            "至《日華》始用龜版，而後人遂主之矣。"
        ],
        "別稱": [
            "神屋（《本經》）",
            "敗龜版（《日華》）",
            "敗將（《日華》）",
            "漏天機（《圖經》）"
        ],
        "正誤": [
            "",
            "吳球曰：先賢用敗龜版補陰，借其氣也。今人用鑽過及煮過者，性氣不存矣。惟靈山諸谷，因風墜自敗者最佳，田池自敗者次之，人打壞者又次之。",
            "時珍曰：按：陶氏用生龜炙取，《日華》",
            "用灼多者，皆以其有生性神靈也。曰敗者，謂鑽灼陳久如敗也。吳氏不達此理，而反用自死枯敗之版，復謂灼者失性，謬矣。縱有風墜自死者，亦山龜耳。淺學立異誤世，鄙人據以為談，故正之。"
        ],
        "修治": [
            "以龜甲鋸去四邊，石上磨淨，灰火炮過，塗酥炙黃用。亦用酒炙、醋炙、豬脂炙、燒灰用者。"
        ],
        "氣味": [
            "甘，平，有毒",
            "甘、酸，溫，無毒",
            "咸，寒，無毒",
            "苦，寒，無毒"
        ],
        "氣味補充": [
            "甄權曰：無毒。",
            "時珍曰：按：《經》云：中濕者有毒，則不中濕者無毒矣。",
            "之才曰：惡沙參、蜚蠊，畏狗膽、瘦銀。",
            "",
            "弘景曰：作羹臛大補，而多神靈，不可輕殺。書家所載甚多，此不具說。",
            "思邈曰：六甲日、十二月俱不可食，損人神氣。不可合豬肉、菰米、瓜、莧食，害人。",
            "",
            ""
        ],
        "主治": [
            "甲：治漏下赤白，破癥瘕痎瘧。五痔陰蝕，濕痹、四肢重弱，小兒囟不合。久服，輕身不飢（《本經》）。驚恚氣，心腹痛，不可久立，骨中寒熱，傷寒勞復，或飢體寒熱欲死，以作湯，良。久服，益氣資智，使人能食。燒灰，治小兒頭瘡難燥，女子陰瘡（《別錄》）。",
            "溺：主久嗽，斷瘧（弘景）。殼：炙末酒服，主風腳弱（蕭炳）。版：治血麻痹（《日華》）。燒灰，治脫肛（甄權）。下甲：補陰，主陰血不足，去瘀血，止血痢，續筋骨，治勞倦，四肢無力（震亨）。治腰腳痠痛，補心腎，益大腸，止久痢久泄，主難產，消癰腫。燒灰，敷臁瘡（時珍）。",
            "釀酒，治大風緩急，四肢拘攣。或久癱緩不收，皆瘥（蘇頌）。煮食，除濕痹風痹，身腫踒折（孟詵）。治筋骨疼痛及一、二十年寒嗽，止瀉血、血痢（時珍）。",
            "塗脫肛（甄權）。治打撲傷損，和酒飲之，仍搗生龜肉塗之（時珍）。",
            "膽汁，",
            "痘後目腫，經月不開，取點之，良（時珍）。",
            "溺，",
            "滴耳，治聾（藏器）。點舌下，治大人中風舌喑，小兒驚風不語。摩胸、背，治龜胸、龜背（時珍）。"
        ],
        "發明": [
            "震亨曰：敗龜版屬金、水，大有補陰之功，而本草不言，惜哉！蓋龜乃陰中至陰之物，稟北方之氣而生，故能補陰、治血、治勞也。",
            "時珍曰：龜、鹿皆靈而有壽。龜首常藏向腹，能通任脈。故取其甲以補心、補腎、補血，皆以養陰也。鹿鼻常反向尾，能通督脈，故取其角以補命、補精、補氣，皆以養陽也。乃物理之玄微，神工之能事。觀龜甲所主諸病，皆屬陰虛血弱，自可心解矣。又見鱉甲。",
            "時珍曰：按：《周處風土記》云：江南五月五日煮肥龜，入鹽、豉、蒜、蓼食之，名曰葅龜。取陰內陽外之義也。",
            "時珍曰：龜尿走竅透骨，故能治喑、聾及龜背，染髭發也。按：《岣嶁神書》言：龜尿磨瓷器，能令軟。磨墨書石，能入數分。即此可推矣。"
        ],
        "附方": [
            {
                "名稱": "補陰丸",
                "方法": "丹溪方：用龜下甲（酒炙）、熟地黃（九蒸九曬）各六兩，黃柏（鹽水浸炒）、知母（酒炒）各四兩，石器為末，以豬脊髓和，丸梧子大。每服百丸，空心溫酒下。一方：去地黃，加五味子（炒）一兩。"
            },
            {
                "名稱": "瘧疾不止",
                "方法": "龜版燒存性，研末。酒服方寸匕。（《海上名方》）"
            },
            {
                "名稱": "抑結不散",
                "方法": "用龜下甲（酒炙）五兩，側柏葉（炒）一兩半，香附（童便浸，炒）三兩，為末，酒糊丸梧子大。每空心溫酒服一百丸。"
            },
            {
                "名稱": "胎產下痢",
                "方法": "用龜甲一枚，醋炙為末。米飲服一錢，日二。（《經驗方》）"
            },
            {
                "名稱": "難產催生",
                "方法": "《秘錄》：用龜甲燒末，酒服方寸匕。《摘玄》：治產三、五日不下，垂死，及矮小女子交骨不開者。用干龜殼一個（酥炙），婦人頭髮一握（燒灰），川芎、當歸各一兩。每服秤七錢，水煎服。如人行五里許，再一服。生胎、死胎俱下。"
            },
            {
                "名稱": "腫毒初起",
                "方法": "敗龜版一枚，燒研，酒服四錢。（《小山》）"
            },
            {
                "名稱": "婦人乳毒",
                "方法": "同上方。"
            },
            {
                "名稱": "小兒頭瘡",
                "方法": "龜甲燒灰敷之。（《聖惠方》）"
            },
            {
                "名稱": "月蝕耳瘡",
                "方法": "同上。"
            },
            {
                "名稱": "口吻生瘡",
                "方法": "同上。"
            },
            {
                "名稱": "臁瘡朽臭",
                "方法": "生龜一枚取殼，醋炙黃，更煅存性，出火氣，入輕粉、麝香。蔥湯洗淨，搽敷之。（《急救方》）"
            },
            {
                "名稱": "人咬傷瘡",
                "方法": "龜版骨、鱉肚骨各一片，燒研，油調搽之。（葉氏《摘玄》）"
            },
            {
                "名稱": "豬咬成瘡",
                "方法": "龜版燒研，香油調搽之。（葉氏《摘玄》）"
            },
            {
                "名稱": "肉",
                "方法": ""
            },
            {
                "名稱": "熱氣濕痹，腹內激熱",
                "方法": "用龜肉同五味煮食之。微泄為效。（《普濟方》）"
            },
            {
                "名稱": "筋骨疼痛",
                "方法": "用烏龜一個，分作四腳。每用一腳，入天花粉、枸杞子各一錢二分，雄黃五分，麝香五分，槐花三錢，水一碗煎服。（《纂要奇方》）"
            },
            {
                "名稱": "十年咳嗽或二十年醫不效者",
                "方法": "生龜三枚，治如食法，去腸，以水五升，煮取三升浸曲，釀秫米四升如常法熟，飲之令盡，永不發。又方：用生龜一枚著坎中，令人溺之，浸至三日，燒研。以醇酒一升，和屑如干飯，頓服。須臾大吐，嗽囊出則愈。小兒減半。（《肘後方》）"
            },
            {
                "名稱": "痢及瀉血",
                "方法": "烏龜肉，以沙糖水拌。椒和，炙煮食之。多度即愈。（《普濟方》）"
            },
            {
                "名稱": "勞瘵失血",
                "方法": "田龜煮取肉，和蔥、椒、醬、油煮食。補陰降火，治虛勞失血咯血，咳嗽寒，累用經驗。（吳球《便民食療》）"
            },
            {
                "名稱": "年久痔漏",
                "方法": "田龜二、三個，煮取肉，入茴香、蔥、醬，常常食，累驗。此疾大忌糟、醋等熱物。（《便民食療》）"
            },
            {
                "名稱": "血",
                "方法": ""
            },
            {
                "名稱": "小兒龜背",
                "方法": "以龜尿摩其胸背，久久即瘥。（孫真人）"
            },
            {
                "名稱": "中風不語",
                "方法": "烏龜尿點少許於舌下，神妙。（《壽域》）"
            },
            {
                "名稱": "鬚髮早白",
                "方法": "以龜尿調水蛭細末，日日捻之，自黑。末忌粗。（談野翁方）"
            }
        ],
        "採取": [
            "頌曰：按：孫光憲《北夢瑣言》云：龜性妒而與蛇交。惟取龜置瓦盆中，以鑑照之。龜見其影，則淫發失尿。急以物收取之。又法：以紙炷火上熁熱，以點其尻，亦致失尿，但差緩耳。",
            "時珍曰：今人惟以豬鬃或松葉刺其鼻，即尿出。似更簡捷也。"
        ]
    },
    {
        "名字": "秦龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《別錄》上品",
        "釋名": [
            "山龜。",
            "宗奭曰：龜則四方皆有。但秦地山中多老龜，極大而壽，故取為用，以地別名。"
        ],
        "集解": [
            "《別錄》曰：秦龜生山之陰土中。二月、八月採。保升曰：今江南、嶺南處處有之。冬月藏土中，春夏秋即出遊溪谷。古人獨取秦地者耳。",
            "弘景曰：此即山中龜不入水者。其形大小無定，方藥稀用。",
            "恭曰：秦龜即蟕蠵，更無別也。",
            "士良曰：秦人呼蟕蠵為山龜，是矣。",
            "藏器曰：蟕蠵生海水中。秦龜生山陰，是深山中大龜，如碑下趺者。食草根竹萌，冬蟄春出。卜人亦取以佔山澤，揭甲亦可飾器物。",
            "頌曰：蟕蠵生嶺南，別是一種山龜，非秦龜也。龜類甚多，罕能遍識。蓋近世貨幣不用，知卜者稀，故爾弗貴也。",
            "時珍曰：山中常龜，鹿喜食之。其大而可卜者，曰靈龜。年至百歲能變化者，曰筮龜。或伏於蓍草之下，或遊於卷耳、芩葉之上。《抱朴子》所謂山中巳日稱時君者為龜，即此也。其蟕蠵或以為山龜，或云生海水中，其說不定。按：《山海經》蠵龜生深澤中。應劭注《漢書》云：靈蠵，大龜也。",
            "雌曰蟕蠵，雄曰玳瑁。觀此則秦龜是山龜，蟕蠵是澤龜，與《爾雅》山龜、澤龜、水龜相合。蓋一種二類，故其占卜、入藥、飾器，功用尤同。",
            "甲，"
        ],
        "修治": [
            "李珣曰：經卜者更妙。以酥或酒炙黃用。"
        ],
        "氣味": [
            "苦，溫，無毒"
        ],
        "氣味補充": [
            ""
        ],
        "主治": [
            "除濕痹氣，身重，四肢關節不可動搖（《別錄》）。頑風冷痹，關節氣壅，婦人赤白帶下，破積症（李珣）。補心（宗奭）。治鼠瘻（時珍）。",
            "陰乾炙研服，令人長遠入山不迷（孟詵。弘景曰：前臛骨佩之亦然耳）。"
        ],
        "發明": [
            "宗奭曰：大龜靈於物，故方家用以補心，然甚有驗。",
            "時珍曰：見龜甲。"
        ],
        "附方": [
            "鼠瘻",
            "劉涓子用山龜殼（炙）、貍骨（炙）、甘草（炙）、雄黃、桂心、乾薑等分為末，飲服方寸匕，日三。仍以艾灸瘡上，用蜜和少許，入瘡中，良。",
            "頭，"
        ]
    },
    {
        "名字": "蠵龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《綱目》",
        "別稱": [
            "蟕蠵（音茲夷）",
            "靈蠵（《漢書》）",
            "靈龜（郭璞注）",
            "𪓟鼊（音拘璧，一作蚼𧓄）",
            "贔屓（音備戲"
        ],
        "釋名": [
            "《雜俎》作係臂者非）。皮名龜筒。",
            "時珍曰：蟕蠵，鳴聲如茲夷，故名。𪓟鼊者，南人呼龜皮之音也。贔屓者，有力貌，今碑趺象之。或云大者為蟕蠵、贔屓，小者為𪓟鼊。甚通。",
            "鼊皮。"
        ],
        "集解": [
            "弘景曰：蟕蠵生廣州。",
            "恭曰：即秦龜也。",
            "藏器曰：蟕蠵生海邊。甲有文，堪為物飾。非山龜也。",
            "保升曰：蘇恭之說，非通論也。按：郭璞《爾雅》注云：蟕蠵出涪陵郡，大龜也。其緣甲文似玳瑁，能鳴。甲亦可卜，俗呼靈龜是矣。",
            "頌曰：蟕蠵別是一種山龜之大者，非秦龜也。《嶺表錄異》云：潮、循間甚多。人立背上，可負而行。鄉人取殼，以生得全者為貴。初用木換出其肉。龜被楚毒，鳴吼如牛，聲振山谷。古人謂生龜脫筒，指此。工人以其甲通明黃色者，煮拍陷玳瑁為器，謂之龜筒。入藥亦以生脫為主。",
            "《日華》曰：蟕蠵即𪓟鼊也。皮可寶裝飾物。",
            "時珍曰：蟕蠵諸說不一。按：《山海經》云：蠵龜生深澤中。注云：大龜也。甲有文采，似玳瑁而薄。應劭注《漢書》云：靈蠵，大龜也。雄曰玳瑁，雌曰蟕蠵。據此二說，皆出古典。質以眾論，則蟕蠵即𪓟鼊之大者，當以藏器、《日華》為準也。生於海邊，山居水食，玳瑁之屬。",
            "非若山龜不能入水也。故功用專於解毒，與玳瑁相同，自可意會。劉欣期《交州記》云：蚼𧓄似玳瑁，大如笠，四足縵胡無指爪。其甲有黑珠文采，斑似錦紋。但薄而色淺，不任作器，惟堪貼飾。今人謂之鼊皮。《臨海水土記》云：其形如龜鱉身，其甲黃點有光。廣七、八寸，長二三尺。",
            "彼人以亂玳瑁。肉味如黿可食。卵大如鴨卵，正圓，生食美於鳥卵。《酉陽雜俎》云：係臂狀如龜，生南海。捕者必先祭後取之。",
            "肉，"
        ],
        "氣味": [
            "甘，平，無毒",
            "咸，平，微毒",
            "甘、咸，平，無毒"
        ],
        "氣味補充": [
            "",
            "",
            ""
        ],
        "主治": [
            "去風熱，利腸胃（時珍）。",
            "血，",
            "療俚人毒箭傷（弘景）。中刀箭悶絕者，刺飲便安（《日華》。藏器曰：南人用燋銅及蛇汁毒，亦多養此用）。",
            "龜筒，",
            "血疾，及中刀箭毒，煎汁飲（大明）。解藥毒、蠱毒（時珍）。"
        ],
        "附錄": [
            "𪓬𪓹（音迷麻）、鼂（音朝）。時珍曰：按：《臨海水土記》云：𪓬𪓹，狀似𪓟鼊，而甲薄，形大如龜，味極美，一枚有膏三斛。又有鼂，亦如𪓟鼊，腹如羊胃可啖。並生海邊沙中。"
        ],
        "附方": []
    },
    {
        "名字": "玳瑁",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "宋《開寶》",
        "釋名": [
            "玳瑁（音代昧，又音毒目）。",
            "時珍曰：其功解毒，毒物之所媢嫉者，故名。"
        ],
        "集解": [
            "藏器曰：玳瑁生嶺南海畔山水間。大如扇，似龜，甲中有紋。士良曰：其身似龜，首、嘴如鸚鵡。",
            "頌曰：今廣南皆有，龜類也。大者如盤，其腹、背甲皆有紅點斑紋。入藥須用生者乃靈。凡遇飲食有毒，則必自搖動，死者則不能，神矣。今人多用雜龜筒作器皿，皆殺取之，又經煮拍，故生者殊難得。",
            "時珍曰：按范成大《虞衡志》云：玳瑁生海洋深處。狀如龜黿，而殼稍長，背有甲十三片，黑白斑文，相錯而成。其裙邊有花，缺如鋸齒。無足而有四鬣，前長後短，皆有鱗，斑紋如甲。海人養以鹽水，飼以小魚。又顧玠《海槎余錄》云：大者難得，小者時時有之。但老者甲厚而色明，小者甲薄而色暗。",
            "世言鞭血成斑，謬矣。取時必倒懸其身，用滾醋潑之，則甲逐片應手落下。《南方異物志》云：大者如籧蒢，背上有鱗大如扇，取下乃見其紋。煮柔作器，治以經脈，瑩以枯木葉，即光輝矣。陸佃云：玳瑁不再交，望卵影抱，謂之護卵。",
            "甲，"
        ],
        "氣味": [
            "甘，寒，無毒",
            "甘，平，無毒"
        ],
        "氣味補充": [
            "宗奭曰：入藥用生者，性味全也。既經湯火，即不堪用，與生、熟犀義同。",
            ""
        ],
        "主治": [
            "解嶺南百藥毒（藏器）。破癥結，消癰毒，止驚癇（《日華》）。療心風，解煩熱，行氣血，利大小腸，功與肉同（士良）。磨汁服，解蠱毒，生佩之，闢蠱毒（蘇頌）。解痘毒，鎮心神，急驚客忤，傷寒熱結狂言（時珍）。",
            "諸風毒，逐邪熱，去胸膈風痰，行氣血，鎮心神，利大小腸，通婦人經脈（士良）。",
            "血，",
            "解諸藥毒，刺血飲之（《開寶》）。"
        ],
        "發明": [
            "時珍曰：玳瑁解毒清熱之功，同於犀角。古方不用，至宋時至寶丹始用之也。又見鱉甲。"
        ],
        "附方": [
            {
                "名稱": "解蠱毒",
                "方法": "生玳瑁磨濃汁，水服一盞即消。（楊氏《產乳》）"
            },
            {
                "名稱": "預解痘毒",
                "方法": "遇行時服此，未發內消，已發稀少。用生玳瑁、生犀角各磨汁一合，和勻。溫服半合，日三服，最良。（《靈苑方》）"
            },
            {
                "名稱": "痘瘡黑陷",
                "方法": "乃心熱血凝也。用生玳瑁、生犀角同磨汁一合，入豬心血少許，紫草湯五匙，和勻，溫服。（聞人規《痘疹論》）"
            },
            {
                "名稱": "迎風目淚",
                "方法": "乃心腎虛熱也。用生玳瑁、羚羊角各一兩，石燕子一雙，為末。每服一錢，薄荷湯下，日一服。（《鴻飛集》）"
            },
            {
                "名稱": "肉",
                "方法": ""
            }
        ],
        "附錄": [
            "撒八兒，時珍曰：按：劉郁《西使記》云：出西海中。乃玳瑁遺精，蛟魚吞食吐出，年深結成者，其價如金。偽作者，乃犀牛糞也。竊謂此物貴重如此，必有功用。亦不知果是玳瑁遺精否？亦無所詢證。姑附於此，以俟博識。"
        ]
    },
    {
        "名字": "綠毛龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《蒙筌》",
        "釋名": [
            "綠衣使者（《綱目》）。"
        ],
        "集解": [
            "時珍曰：綠毛龜出南陽之內鄉及唐縣，今惟蘄州以充方物。養鬻者取自溪澗，畜水缸中，飼以魚蝦，冬則除水。久久生毛，長四五寸。毛中有金線，脊骨有三稜，底甲如象牙色，其大如五銖錢者，為真。他龜久養亦生毛，但大而無金線，底色黃黑為異爾。《南齊書》載永明中有獻青毛神龜者，即此也。",
            "又《錄異記》云：唐玄宗時，方士獻徑寸小龜，金色可愛。云置碗中，能闢蛇虺之毒。此亦龜之異也。"
        ],
        "修治": [
            "時珍曰：此龜古方無用者。近世滋補方往往用之，大抵與龜甲同功。劉氏先天丸用之，其法用龜九枚，以活鯉二尾安釜中，入水，覆以米篩，安龜在篩上蒸熟，取肉曬乾。其甲仍以酥炙黃，入藥用。又有連甲、肉、頭、頸俱用者。"
        ],
        "氣味": [
            "甘，酸，平，無毒"
        ],
        "氣味補充": [
            ""
        ],
        "主治": [
            "通任脈，助陽道，補陰血，益精氣，治痿弱（時珍）。縛置額端，能禁邪瘧。收藏書笥，可闢蠹蟲（嘉謨）。"
        ]
    },
    {
        "名字": "瘧龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《拾遺》",
        "集解": [
            "藏器曰：生高山石下。身偏頭大。"
        ],
        "氣味": [
            "無毒"
        ],
        "氣味補充": [
            ""
        ],
        "主治": [
            "老瘧發作無時，名痎瘧，俚人呼為妖瘧。用此燒灰，頓服二錢，當微利。用頭彌佳。或發時煮湯坐於中，或懸於病人臥處（藏器）。"
        ]
    },
    {
        "名字": "鶚龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《拾遺》",
        "集解": [
            "藏器曰：生南海。狀如龜，長二三尺，兩目在側如鶚。亦呼水龜，非前水龜也。"
        ],
        "氣味": [
            "無毒"
        ],
        "氣味補充": [
            ""
        ],
        "主治": [
            "婦人難產，臨月佩之，臨時燒末酒服（藏器）。"
        ],
        "附錄": [
            "旋龜，時珍曰：按：《山海經》云：杻陽之山，怪水出焉。中多旋龜，鳥首虺尾，聲如破木，佩之已聾。亦此類也。"
        ]
    },
    {
        "名字": "攝龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《蜀本草》",
        "別稱": [
            "呷蛇龜（《日華》作夾蛇）",
            "陵龜（郭璞）",
            "鴦龜（陶弘景）",
            "蠳龜（《抱朴子》）"
        ],
        "釋名": [
            "",
            "恭曰：鴦龜腹折，見蛇則呷而食之，故楚人呼呷蛇龜。江東呼陵龜，居丘陵也。",
            "時珍曰：既以呷蛇得名，則攝亦蛇音之轉，而蠳亦鴦音之轉也。"
        ],
        "集解": [
            "弘景曰：鴦，小龜也，處處有之。狹小而長尾。用卜吉凶，正與龜相反。",
            "保升曰：攝龜腹小，中心橫折，能自開闔，好食蛇也。",
            "肉，"
        ],
        "氣味": [
            "甘、寒，有毒"
        ],
        "氣味補充": [
            "",
            "詵曰：此物啖蛇，肉不可食，殼亦不堪用。"
        ],
        "主治": [
            "生研，塗撲損筋脈傷（士良）。生搗，罯蛇傷，以其食蛇也（陶弘景）。",
            "尾，",
            "佩之闢蛇。蛇咬，則刮末敷之，便愈（《抱朴子》）。",
            "甲，",
            "人咬瘡潰爛，燒灰敷之（時珍。出《摘玄》）。"
        ]
    },
    {
        "名字": "賁龜",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "音奔。《綱目》",
        "釋名": [
            "三足龜（《爾雅》）。"
        ],
        "集解": [
            "時珍曰：按：《山海經》云：狂水西南注伊水，中多三足龜。食之無大疾，可以已腫。《唐書》云：江州獻六眼龜。《大明會典》云：暹邏國獻六足龜。《宋史》云：趙霆獻兩頭龜。此又前人所未知者也。",
            "肉，"
        ],
        "氣味": [
            ""
        ],
        "主治": [
            "食之，闢時疾，消腫（《山海經》）。"
        ],
        "附方": []
    },
    {
        "名字": "鱉",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《本經》中品",
        "別稱": [
            "團魚（俗名）",
            "神守"
        ],
        "釋名": [
            "（時珍曰：鱉行蹩躄，故謂之鱉。《淮南子》曰：鱉無耳而守神。神守之名以此。陸佃云：魚滿三千六百，則蛟龍引之而飛，納鱉守之則免。故鱉名神守。）河伯從事（《古今注》）。"
        ],
        "集解": [
            "時珍曰：鱉，甲蟲也。水居陸生，穹脊連脅，與龜同類。四緣有肉裙，故曰龜，甲里肉。鱉，肉裡甲。無耳，以目為聽。純雌無雄，以蛇及黿為匹。故《萬畢術》云：燒黿脂可以致鱉也。夏日孚乳，其抱以影。《埤雅》云：卵生思抱。其狀隨日影而轉。在水中，上必有浮沫，名鱉津。",
            "人以此取之。今有呼鱉者，作聲撫掌，望津而取，百十不失。《管子》云：涸水之精名曰蟡。以名呼之，可取魚鱉。正此類也。《類從》云：鼉一鳴而鱉伏。性相制也。又畏蚊。生鱉遇蚊叮則死，死鱉得蚊煮則爛，而熏蚊者復用鱉甲。物相報復如此，異哉！《淮南子》曰：膏之殺鱉，類之不可推也。",
            "鱉甲，"
        ],
        "修治": [
            "《別錄》曰：鱉甲生丹陽池澤。採無時。",
            "頌曰：今處處有之，以岳州·沅江所出甲有九肋者為勝。入藥以醋炙黃用。",
            "弘景曰：採得，生取甲，剔去肉者，為好。凡有連厭及干岩者便真。若肋骨出者是煮熟，不可用。",
            "斆曰：凡使，要綠色、九肋、多裙、重七兩者為上。用六一泥固瓶子底，待乾，安甲於中，以物支起。若治症塊定心藥，用頭醋入瓶內，大火煎，盡三升，乃去裙、肋骨，炙乾入用。若治勞去熱藥，不用醋，用童子小便煎，盡一斗二升，乃去裙留骨，石臼搗粉，以雞䏶皮裹之，取東流水三斗盆盛，閣於盆上，一宿取用，力有萬倍也。",
            "時珍曰：按：《衛生寶鑑》云：凡鱉甲，以煅灶灰一斗，酒五升，浸一夜，煮令爛如膠漆用，更佳。桑柴灰尤妙。"
        ],
        "氣味": [
            "咸，平，無毒",
            "甘，平，無毒"
        ],
        "氣味補充": [
            "",
            "之才曰：惡礬石、理石。",
            "",
            "頌曰：久食，性冷損人。",
            "藏器曰：《禮記》食鱉去醜，謂頸下有軟骨如龜形者也。食之令人患水病。凡鱉之三足者，赤足者，獨目者，頭足不縮者，其目四陷者，腹下有王字、卜字文者，腹有蛇文者（是蛇化也），在山上者（名旱鱉）。並有毒殺人，不可食。",
            "弘景曰：不可合雞子食，莧菜食。昔有人銼鱉，以赤莧同包置濕地，經旬皆成生鱉。又有裹鱉甲屑，經五月皆成鱉者。",
            "思邈曰：不可合豬、兔、鴨肉食，損人。不可合芥子食，生惡瘡。妊婦食之，令子短項。",
            "時珍曰：案：《三元參贊書》言：鱉性冷，發水病。有冷勞氣、癥瘕人不宜食之。《生生編》言：鱉性熱。戴原禮言：鱉之陽聚於上甲，久食令人生髮背。似與性冷之說相反。蓋鱉性本不熱，食之者和以椒、薑熱物太多，失其本性耳。鱉性畏蔥及桑灰。凡食鱉者，宜取沙河小鱉斬頭去血，以桑灰湯煮熟，去骨甲換水再煮。",
            "入蔥、醬作羹膳食乃良。其膽味辣，破入湯中，可代椒而闢腥氣。李九華云：鱉肉主聚，鱉甲主散。食鱉，銼甲少許入之，庶幾稍平。又言：薄荷煮鱉能害人。此皆人之所不知者也。"
        ],
        "主治": [
            "心腹癥瘕，堅積寒熱，去痞疾息肉，陰蝕痔核惡肉（《本經》）。療溫瘧，血瘕腰痛，小兒脅下堅（《別錄》）。宿食，症塊痃癖，冷瘕勞瘦，除骨熱，骨節間勞熱，結實壅塞，下氣，婦人漏下五色，下瘀血（甄權）。去血氣，破癥結惡血，墮胎，消瘡腫腸癰，並撲損瘀血（《日華》）。",
            "補陰補氣（震亨）。除老瘧瘧母，陰毒腹痛，勞復食復，斑痘煩喘，小兒驚癇。婦人經脈不通，難產，產後陰脫，丈夫陰瘡石淋，斂潰癰（時珍）。",
            "傷中益氣，補不足（《別錄》）。熱氣濕痹，腹中激熱，五味煮食，當微泄（藏器）。",
            "婦人漏下五色，羸瘦，宜常食之（孟詵）。婦人帶下，血瘕腰痛（《日華》）。去血熱，補虛。久食，性冷（蘇頌）。補陰（震亨）。",
            "作臛食，治久痢，長髭鬚。作丸服，治虛勞痃癖腳氣（時珍）。",
            "除日拔白髮，取脂塗孔中，即不生。欲再生者，白犬乳汁塗之（藏器）。",
            "頭（陰乾）",
            "燒灰，療小兒諸疾，婦人產後陰脫下墜，屍疰心腹痛（恭）。敷歷年脫肛不愈（《日華》）。",
            "塗脫肛（出甄權）。風中血脈，口眼喎僻，小兒疳勞潮熱（時珍）。",
            "鹽藏煨食，止小兒下痢（《時珍》）。",
            "爪，",
            "五月五日收藏衣領中，令人不忘（《肘後》）。"
        ],
        "發明": [
            "宗奭曰：《經》中不言治勞，惟《藥性論》言治勞瘦骨熱，故虛勞多用之。然甚有據，但不可過劑耳。",
            "時珍曰：鱉甲乃厥陰肝經血分之藥，肝主血也。試常思之，龜鱉之屬，功各有所主。鱉色青入肝，故所主者，瘧勞寒熱，痃瘕驚癇，經水癰腫陰瘡，皆厥陰血分之病也。玳瑁色赤入心，故所主者，心風驚熱，傷寒狂亂，痘毒腫毒，皆少陰血分之病也。秦龜色黃入脾，故所主者，頑風濕痹，身重蠱毒，皆太陰血分之病也。",
            "水龜色黑入腎，故所主者，陰虛精弱，腰腳痠痿，陰瘧泄痢，皆少陰血分之病也。介蟲陰類，故並主陰經血分之病，從其類也。",
            "時珍曰：按：《千金方》云：目瞤唇動口喎，皆風入血脈，急以小續命湯服之。外用鱉血或雞冠血，調伏龍肝散塗之，干則再上，甚妙。蓋鱉血之性，急縮走血，故治口喎、脫肛之病。"
        ],
        "附方": [
            {
                "名稱": "老瘧勞瘧",
                "方法": "用鱉甲醋炙研末，酒服方寸匕。隔夜一服，清早一服，臨時一服，無不斷者。入雄黃少許，更佳。（《肘後》）"
            },
            {
                "名稱": "奔豚氣痛，上衝心腹",
                "方法": "鱉甲（醋炙）三兩，京三稜（煨）二兩，搗二味為末。桃仁（去皮尖）四兩，湯浸研汁三升，煎二升，入末不住手攪，煎良久，下醋一升，煎如餳，以瓶收之。每空心溫酒服半匙。（《聖濟錄》）"
            },
            {
                "名稱": "血瘕症癖",
                "方法": "甄權曰：用鱉甲、琥珀、大黃等分作散，酒服二錢，少時惡血即下。若婦人小腸中血下盡，即休服也。"
            },
            {
                "名稱": "痃癖症積",
                "方法": "甄權曰：用鱉甲醋炙黃研末，牛乳一合，每調一匙，朝朝服之。"
            },
            {
                "名稱": "婦人漏下",
                "方法": "甄權曰：鱉甲醋炙研末，清酒服方寸匕，日二。又用乾薑、鱉甲、訶黎勒皮等分為末，糊丸。空心下三十丸，日再。"
            },
            {
                "名稱": "婦人難產",
                "方法": "鱉甲燒存性，研末。酒服方寸匕，立出。（《梅師》）"
            },
            {
                "名稱": "勞復食復",
                "方法": "篤病初起，受勞傷食，致復欲死者。鱉甲燒研，水服方寸匕。（《肘後方》）"
            },
            {
                "名稱": "小兒癇疾",
                "方法": "用鱉甲炙研，乳服一錢，日二。亦可蜜丸服。（《子母錄》）"
            },
            {
                "名稱": "卒得腰痛不可俯仰",
                "方法": "用鱉甲炙研末，酒服方寸匕，日二。（《肘後方》）"
            },
            {
                "名稱": "沙石淋痛",
                "方法": "用九肋鱉甲醋炙研末，酒服方寸匕，日三服。石出瘥。（《肘後方》）"
            },
            {
                "名稱": "陰虛夢泄",
                "方法": "九肋鱉甲燒研。每用一字，以酒半盞，童尿半盞，蔥白七寸同煎。去蔥，日晡時服之，出臭汗為度。（《醫壘元戎》）"
            },
            {
                "名稱": "吐血不止",
                "方法": "鱉甲、蛤粉各一兩（同炒色黃），熟地黃一兩半（曬乾）。為末。每服二錢，食後茶下。（《聖濟錄》）"
            },
            {
                "名稱": "癍痘煩喘，小便不利者",
                "方法": "用鱉甲二兩，燈心一把，水一升半，煎六合，分二服。凡患此小便有血者，中壞也。黑厭無膿者，十死不治。（龐安時《傷寒論》）"
            },
            {
                "名稱": "癰疽不斂",
                "方法": "不拘發背一切瘡。用鱉甲燒存性，研摻甚妙。（李樓《怪症奇方》）"
            },
            {
                "名稱": "腸癰內痛",
                "方法": "鱉甲燒存性研，水服一錢，日三。（《傳信方》）"
            },
            {
                "名稱": "陰頭生瘡，人不能治者",
                "方法": "鱉甲一枚燒研，雞子白和敷。（《千金翼》）"
            },
            {
                "名稱": "瀋唇緊裂",
                "方法": "用鱉甲及頭，燒研敷之。（《類要》）"
            },
            {
                "名稱": "人咬指爛，久欲脫者",
                "方法": "鱉甲燒灰敷之。（葉氏《摘玄方》）"
            },
            {
                "名稱": "肉",
                "方法": ""
            },
            {
                "名稱": "痃癖氣塊",
                "方法": "用大鱉一枚，以蠶砂一斗，桑柴灰一斗，淋汁五度，同煮如泥，去骨再煮成膏，搗丸梧子大。每服十丸，日三。（《聖惠方》）"
            },
            {
                "名稱": "寒濕腳氣，疼不可忍",
                "方法": "用團魚二個，水二斗，煮一斗，去魚取汁，加蒼耳、蒼朮、尋風藤各半斤，煎至七升，去渣。以盆盛熏蒸，待溫浸洗，神效。（《乾坤生意》）"
            },
            {
                "名稱": "骨蒸咳嗽潮熱",
                "方法": "團魚丸：用團魚一個，柴胡、前胡、貝母、知母、杏仁各五錢，同煮，待熟去骨、甲、裙，再煮。食肉飲汁，將藥焙研為末，仍以骨、甲、裙煮汁和，丸梧子大。每空心黃耆湯下三十丸，日二服。服盡，仍治參、耆藥調之。（《奇效方》）"
            },
            {
                "名稱": "脂",
                "方法": ""
            },
            {
                "名稱": "小兒屍疰勞瘦，或時寒熱",
                "方法": "用鱉頭一枚燒灰，新汲水服半錢，日一服。（《聖惠方》）"
            },
            {
                "名稱": "產後陰脫",
                "方法": "《千金》：用鱉頭五枚燒研，井華水服方寸匕，日三。《錄驗》"
            },
            {
                "名稱": "加葛根二兩，酒服。大腸脫肛，久積虛冷",
                "方法": "以鱉頭炙研，米飲服方寸匕，日二服。仍以末塗腸頭上。（《千金》）"
            },
            {
                "名稱": "頭血",
                "方法": ""
            },
            {
                "名稱": "中風口喎",
                "方法": "鱉血調烏頭末塗之。待正，則即揭去。（《肘後方》）"
            },
            {
                "名稱": "小兒疳勞",
                "方法": "治潮熱往來，五心煩躁，盜汗咳嗽，用鱉血丸主之。"
            },
            {
                "名稱": "以黃連、胡黃連各稱二兩（以鱉血一盞",
                "方法": "吳茱萸一兩，同入內浸過一夜，炒乾，去茱、血研末）。入柴胡、川芎、蕪荑各一兩，人參半兩，使君子仁二十一個，為末，煮粟米粉糊和，為丸如黍米大。每用熟水，量大小，日服三。（《全幼心鑑》）"
            },
            {
                "名稱": "卵",
                "方法": ""
            }
        ]
    },
    {
        "名字": "納鱉",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "宋《圖經》",
        "集解": [
            "頌曰：鱉之無裙，而頭足不縮者，名曰納。亦作魶。",
            "肉，"
        ],
        "氣味": [
            "有毒",
            "有小毒"
        ],
        "氣味補充": [
            "",
            "頌曰：食之令人昏塞。以黃耆、吳藍煎湯服之，立解。",
            "甲，",
            ""
        ],
        "主治": [
            "傳屍勞，及女子經閉（蘇頌）。"
        ]
    },
    {
        "名字": "能（奴來切）鱉",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《綱目》",
        "釋名": [
            "三足鱉。"
        ],
        "集解": [
            "時珍曰：《爾雅》云：鱉三足為能。郭璞云：今吳興陽羨縣君山池中出之。或以鯀化黃熊，即此者，非也。",
            "肉，"
        ],
        "氣味": [
            "大寒，有毒"
        ],
        "氣味補充": [
            "",
            "頌曰：食之殺人。",
            "時珍曰：按：姚福《庚己編》云：太倉民家得三足鱉，命婦烹，食畢入臥，少頃形化為血水，只存發耳。鄰人疑其婦謀害，訟之官。時知縣黃廷宣鞫問不決，乃別取三足鱉，令婦如前烹治，取死囚食之，入獄亦化如前人。遂辨其獄。竊謂能之有毒，不應如此。然理外之事，亦未可以臆斷也。",
            "而《山海經》云：從水多三足鱉，食之無蠱疫。近亦有人誤食而無恙者，何哉？蓋有毒害人，亦未必至於骨肉頓化也。"
        ],
        "主治": [
            "折傷，止痛化血，生搗塗之。道家闢諸厭穢死氣，或畫像止之（蘇頌）。"
        ]
    },
    {
        "名字": "朱鱉",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《拾遺》",
        "集解": [
            "藏器曰：生南海。大如錢，腹赤如血。云在水中著水馬腳，皆令仆倒也。",
            "時珍曰：按：《淮南子》云：朱鱉浮波，必有大雨。"
        ],
        "主治": [
            "丈夫佩之，刀劍不能傷。婦女佩之，有媚色（藏器）。"
        ]
    },
    {
        "名字": "珠鱉",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《綱目》",
        "集解": [
            "時珍曰：按：《山海經》云：葛山澧水有珠鱉。狀如肺而有目，六足有珠。《一統志》云：生高州海中。狀如肺，四目六足而吐珠。《呂氏春秋》云：澧水魚之美者，名曰珠鱉，六足有珠。《淮南子》云：蛤、蟹、珠鱉，與月盛衰。《埤雅》云：鱉珠在足，蚌珠在腹。皆指此也。"
        ],
        "氣味": [
            "甘，酸，無毒"
        ],
        "氣味補充": [
            ""
        ],
        "主治": [
            "食之，闢疫癘（時珍）。"
        ]
    },
    {
        "名字": "黿",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《拾遺》",
        "釋名": [
            "時珍曰：按：《說文》云：黿，大鱉也。甲蟲惟黿最大，故字從元。元者，大也。"
        ],
        "集解": [
            "頌曰：黿生南方，江湖中。大者圍一、二丈。南人捕食之，肉有五色而白者多。其卵圓大如雞、鴨子，一產一二百枚。人亦掘取以鹽淹食，煮之白不凝。",
            "藏器曰：性至難死，剔其肉盡，口猶咬物。可張鳥鳶。",
            "弘景曰：此物老者，能變為魅，非急弗食之。",
            "時珍曰：黿如鱉而大，背有𦢏𦞙，青黃色，大頭黃頸，腸屬於首。以鱉為雌，卵生思化，故曰黿鳴鱉應。淮南萬畢術云：燒黿脂以致鱉。皆氣類相感也。張鼎云：其脂摩鐵則明。或云：此物在水食魚，與人共體，具十二生肖肉，裂而懸之，一夜便覺垂長也。",
            "甲，"
        ],
        "氣味": [
            "甘，平，無毒",
            "甘，平，微毒",
            "苦，寒，有毒"
        ],
        "氣味補充": [
            "",
            "",
            ""
        ],
        "主治": [
            "炙黃酒浸，治瘰癧，殺蟲逐風，惡瘡痔瘻，風頑疥瘙，功同鱉甲（藏器）。五臟邪氣，殺百蟲毒、百藥毒，續筋骨（《日華》）。婦人血熱（蘇頌）。",
            "肉，",
            "濕氣、邪氣，諸蟲（藏器）。食之補益（陶弘景）。",
            "脂，",
            "摩風及惡瘡（孟詵）。",
            "膽，",
            "喉痹，以生薑、薄荷汁化少許服，取吐（時珍）。"
        ],
        "附方": []
    },
    {
        "名字": "蟹",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "《本經》中品",
        "別稱": [
            "螃蟹（《蟹譜》）",
            "郭索（揚雄《方言》）",
            "橫行介士（《蟹譜》）",
            "無腸公子（《抱朴子》），雄曰螂螘，雌曰博帶（《廣雅》）"
        ],
        "釋名": [
            "",
            "宗奭曰：此物每至夏末秋初，如蟬蛻解。名蟹之意，必取此義。",
            "時珍曰：按：傅肱《蟹譜》云：蟹，水蟲也，故字從蟲。亦魚屬也，故古文從魚。以其橫行，則曰螃蟹。以其行聲，則曰郭索。以其外骨，則曰介士。以其內空，則曰無腸。"
        ],
        "集解": [
            "《別錄》曰：蟹生伊洛池澤諸水中。取無時。",
            "弘景曰：蟹類甚多，蝤蛑、擁劍、蟛螖皆是，並不入藥。海邊又有蟛蜞，似蟛螖而大，似蟹而小，不可食。蔡謨初渡江，不識蟛蜞，啖之幾死。嘆曰：讀《爾雅》不熟，幾為勸學者所誤也。",
            "頌曰：今淮海、汴東、河北陂澤中多有之，伊洛乃反難得也。今人以為食品佳味。俗傳八月一日取稻芒兩枝，長一二寸許，東行輸送其長。故今南方捕蟹，差早則有銜芒。須霜後輸芒方可食之，否則毒尤猛也。其類甚多：六足者名蛫（音跪），四足者名北，皆有大毒，不可食。",
            "其殼闊而多黃者名蠘，生南海中，其螯最銳，斷物如芟刈也，食之行風氣。其扁而最大，後足闊者，名蝤蛑，南人謂之撥棹子，以其後腳如棹也。一名蟳。隨潮退殼，一退一長。其大者如升，小者如盞碟。兩螯如手，所以異於眾蟹也。其力至強，八月能與虎鬥，虎不如也。一螯大、一螯小者，名擁劍，一名桀步。",
            "常以大螯鬥，小螯食物。又名執火，以其螯赤也。其最小無毛者，名蟛螖（音越），吳人訛為彭越。",
            "《爾雅》云：螖蠌，小者螃。郭璞注云：即蟛螖也。",
            "時珍曰：蟹，橫行甲蟲也。",
            "外剛內柔，於卦象離。骨眼蜩腹，䖱腦鱟足。二螯八跪，利鉗尖爪，殼脆而堅，有十二星點。雄者臍長，雌者臍團。腹中之黃，應月盈虧。其性多躁，引聲噀沫，至死乃已。生於流水者，色黃而腥。生於止水者，色紺而馨。《佛書》言：其散子後即自枯死。霜前食物故有毒，霜後將蟄故味美。",
            "所謂入海輸芒者，亦謬談也。蟛蜞大於蟛螖，生於陂池田港中，故有毒，令人吐下。似蟛蜞而生於沙穴中，見人便走者，沙狗也，不可食。似蟛蜞而生海中，潮至出穴而望者，望潮也，可食。兩螯極小如石者，蚌江也，不可食。生溪澗石穴中，小而殼堅赤者，石蟹也，野人食之。",
            "又海中有紅蟹，大而色紅。飛蟹能飛。善苑國有百足之蟹。海中蟹大如錢，而腹下又有小蟹如榆莢者，蟹奴也。居蚌腹者，蠣奴也，又名寄居蟹。並不可食。蟹腹中有蟲，如小木鱉子而白者，不可食，大能發風也。",
            "宗奭曰：取蟹以八九月蟹浪之時，伺其出水而拾之，夜則以火照捕之，時黃與白滿殼也。"
        ],
        "修治": [
            "時珍曰：凡蟹生烹，鹽藏糟收，酒浸醬汁浸，皆為佳品。",
            "但久留易沙，見燈亦沙，得椒易䐈。得皂莢或蒜及韶粉可免沙䐈，得白芷則黃不散。得蔥及五味子同煮則色不變。藏蟹名曰蝑蟹（音瀉）。",
            "蟹，"
        ],
        "氣味": [
            "咸，寒，有小毒",
            "咸，寒，無毒",
            "咸，冷，有毒"
        ],
        "氣味補充": [
            "",
            "弘景曰：未被霜，甚有毒，云食水莨所致。人中之，不療多死也。獨螯獨目，兩目相向，六足四足，腹下有毛，腹中有骨，頭背有星點，足斑目赤者，並不可食，有毒害人。冬瓜汁、紫蘇汁、蒜汁、豉汁、蘆根汁，皆可解之。",
            "楊歸厚曰：娠婦食之，令子橫生。",
            "宗奭曰：此物極動風，風疾人不可食，屢見其事。",
            "時珍曰：不可同柿及荊芥食，發霍亂動風，木香汁可解。詳柿下。",
            "",
            ""
        ],
        "主治": [
            "胸中邪氣，熱結痛，喎僻面腫。能敗漆。燒之致鼠（《本經》。弘景曰：仙方用之，化漆為水，服之長生。以黑犬血灌之，三日燒之，諸鼠畢至。頌曰：其黃能化漆為水，故塗漆瘡用之。其螯燒煙，可集鼠於庭也）。解結散血，愈漆瘡，養筋益氣（《別錄》）。散諸熱，治胃氣，理經脈，消食。",
            "以醋食之，利肢節，去五臟中煩悶氣，益人（孟詵）。產後肚痛血不下者，以酒食之。筋骨折傷者，生搗炒罯之（《日華》）。能續斷絕筋骨。去殼同黃搗爛，微炒，納入瘡中，筋即連也（藏器）。小兒解顱不合，以螯同白芨末搗塗，以合為度（宗奭）。殺莨菪毒，解鱔魚毒、漆毒，治瘧及黃疸。",
            "搗膏塗疥瘡、癬瘡。搗汁，滴耳聾（時珍）。",
            "蝤蛑",
            "解熱氣，治小兒痞氣，煮食（《日華》）。",
            "蟛蜞",
            "取膏，塗濕癬、疽瘡（藏器）。",
            "石蟹",
            "搗敷久疽瘡，無不瘥者（藏器）。",
            "破胞墮胎（《別錄》）。破宿血，止產後血閉，酒及醋湯煎服良（《日華》）。能安胎（鼎。頌曰：《胡洽方》，治孕婦僵仆，胎上搶心，有蟹爪湯）。墮生胎，下死胎，辟邪魅（時珍）。",
            "燒存性，蜜調，塗凍瘡及蜂蠆傷。酒服，治婦人兒枕痛及血崩腹痛，消積（時珍）。",
            "喉風腫痛，滿含細嚥即消（時珍）。"
        ],
        "發明": [
            "慎微曰：蟹非蛇鱔之穴無所寄。故食鱔中毒者，食蟹即解，性相畏也。沈括《筆談》云：關中無蟹，土人怪其形狀，收乾者懸門上闢瘧。不但人不識，鬼亦不識也。",
            "時珍曰：諸蟹性皆冷，亦無甚毒，為蝑最良。鮮蟹和以薑、醋，侑以醇酒，咀黃持螯，略賞風味，何毒之有？饕嗜者乃頓食十許枚，兼以葷膻雜進，飲食自倍，腸胃乃傷，腹痛吐利，亦所必致，而歸咎於蟹，蟹亦何咎哉？洪邁《夷堅志》云：襄陽一盜，被生漆塗兩目，發配不能睹物。有村叟令尋石蟹，搗碎濾汁點之，則漆隨汁出而瘡愈也。",
            "用之果明如初。漆之畏蟹，莫究其義。"
        ],
        "附方": [
            {
                "名稱": "濕熱黃疸，蟹燒存性研末，酒糊丸如梧桐子大。每服五十丸，白湯下，日服二次。（《集簡方》）骨節離脫",
                "方法": "生蟹搗爛，以熱酒傾入，連飲數碗，其渣塗之。半日內，骨內谷谷有聲即好。干蟹燒灰，酒服亦好。（唐瑤《經驗方》）"
            },
            {
                "名稱": "中鱔魚毒",
                "方法": "食蟹即解。（董炳驗方）"
            },
            {
                "名稱": "蟹爪",
                "方法": ""
            },
            {
                "名稱": "《千金》神造湯",
                "方法": "治子死腹中，並雙胎一死一生，服之令死者出，生者安，神驗方也。用蟹爪一升，甘草二尺，東流水一斗，以葦薪煮至二升，濾去滓，入真阿膠三兩令烊，頓服或分二服。若人困不能服者，灌入即活。"
            },
            {
                "名稱": "下胎蟹爪散",
                "方法": "治妊婦有病欲去胎。用蟹爪二合，桂心、瞿麥各一兩，牛膝二兩，為末。空心溫酒服一錢。（《千金》）"
            },
            {
                "名稱": "殼",
                "方法": ""
            },
            {
                "名稱": "崩中腹痛",
                "方法": "毛蟹殼燒存性，米飲服一錢。（《證治要訣》）"
            },
            {
                "名稱": "蜂蠆螫傷",
                "方法": "蟹殼燒存性，研末，蜜調塗之。（同上）"
            },
            {
                "名稱": "熏闢壁蝨",
                "方法": "蟹殼燒煙燻之。（《摘玄》）"
            },
            {
                "名稱": "鹽蟹汁",
                "方法": ""
            }
        ]
    },
    {
        "名字": "鱟魚",
        "來源": {
            "本草綱目": {
                "部": "介",
                "卷": "四十五",
                "類": ""
            }
        },
        "出自": "音後。宋《嘉祐》",
        "釋名": [
            "時珍曰：按：羅願《爾雅翼》云：鱟者，候也。鱟善候風，故謂之鱟。"
        ],
        "集解": [
            "藏器曰：鱟生南海。大小皆牝牡相隨。牝無目，得牡始行。牡去則牝死。",
            "時珍曰：鱟狀如惠文冠及熨斗之形，廣尺余。其甲瑩滑青黑色。鏊背骨眼，眼在背上，口在腹下，頭如蜣螂。十二足，似蟹，在腹兩旁，尺長五、六寸。尾長一二尺，有三稜如棕莖。背上有骨如角，高七、八寸，如石珊瑚狀。每過海，相負於背，乘風而遊，俗呼鱟帆，亦曰鱟簰。",
            "其血碧色。腹有子如黍米，可為醯醬。尾有珠如粟。其行也雌常負雄，失其雌則雄即不動。漁人取之，必得其雙。雄小雌大，置之水中，雄浮雌沉，故閩人婚禮用之。其藏伏沙上，亦自飛躍。皮殼甚堅，可為冠，亦屈為杓，入香中能髮香氣。尾可為小如意。脂燒之可集鼠。其性畏蚊，螫之即死。",
            "又畏隙光，射之亦死，而日中曝之，往往無恙也。南人以其肉作鮓醬。小者名鬼鱟，食之害人。",
            "肉，"
        ],
        "氣味": [
            "辛、咸，平，微毒"
        ],
        "氣味補充": [
            "藏器曰：無毒。",
            "詵曰：多食發嗽及瘡癬。"
        ],
        "主治": [
            "治痔殺蟲（孟詵）。",
            "尾，",
            "燒焦，治腸風瀉血，崩中帶下，及產後痢（《日華》）。",
            "大風癩疾，殺蟲（時珍）。",
            "積年呷嗽（時珍）。"
        ],
        "發明": [
            "藏器曰：骨及尾燒灰，米飲服，大主產後痢。但須先服生地黃、蜜煎等訖，然後服此，無不斷。",
            "膽，"
        ],
        "附方": [
            {
                "名稱": "鱟膽散",
                "方法": "治大風癩疾。用鱟膽、生白礬、生綠礬、膩粉、水銀、麝香各半兩，研不見星。每服一錢，井華水下。取下五色涎為妙。（《聖濟總錄》）"
            },
            {
                "名稱": "殼",
                "方法": ""
            },
            {
                "名稱": "積年咳嗽，呀呷作聲",
                "方法": "用鱟魚殼半兩，貝母（煨）一兩，桔梗一分，牙皂一分（去皮酥炙），為末，煉蜜丸彈子大。每含一丸，咽汁。服三丸，即吐出惡涎而瘥。（《聖惠》）"
            }
        ]
    }
]