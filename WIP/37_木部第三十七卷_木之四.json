[
    {
        "名字": "木之四",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "寓木類一十二種"
    },
    {
        "名字": "茯苓",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《本經》上品",
        "別稱": [
            "伏靈（《綱目》）",
            "伏菟（《本經》）",
            "松腴",
            "不死麵（《記事珠》），抱根者名伏神（《別錄》）"
        ],
        "釋名": [
            "",
            "宗奭曰：多年樵斫之松根之氣味，抑鬱未絕，精英未淪。其精氣盛者，發泄於外，結為茯苓，故不抱根，離其本體，有零之義也。津氣不盛，只能附結本根，既不離本，故曰伏神。",
            "時珍曰：茯苓，《史記·龜策傳》作伏靈。蓋松之神靈之氣，伏結而成，故謂之伏靈、伏神也。《仙經》言：伏靈大如拳者，佩之令百鬼消滅，則神靈之氣，亦可徵矣。俗作苓者，傳寫之訛爾。",
            "下有伏靈，上有菟絲，故又名伏兔。或云「其形如兔，故名」，亦通。"
        ],
        "集解": [
            "《別錄》曰：茯苓、茯神生太山山谷大松下。二月、八月採，陰乾。",
            "弘景曰：今出郁州。大者如三、四升器，外皮黑而細皺，內堅白，形如鳥、獸、龜、鱉者良。",
            "虛赤者不佳。性無朽蛀，埋地中三十年，猶色理無異也。",
            "恭曰：今泰山亦有茯苓，白實而塊小，不復採用。第一齣華山，形極粗大。雍州南山亦有，不如華山。",
            "保升曰：所在大松處皆有，惟華山最多。生枯松樹下，形塊無定，以似龜、鳥形者為佳。",
            "禹錫曰：《範子計然》言：茯苓出嵩山及三輔。《淮南子》言：千年之松，下有茯苓，上有菟絲。《典術》言：松脂入地千歲為茯苓，望松樹赤者下有之。《廣志》言：茯神乃松汁所作，勝於茯苓。或云即茯苓貫著松根者。生朱提、濮陽縣。",
            "頌曰：今太、華、嵩山皆有之。出大松下，附根而生，無苗、葉、花、實，作塊如拳在土底，大者至數斤，有赤、白二種。或云松脂變成，或云假鬆氣而生。今東人見山中古松久為人斬伐，其枯折槎枿，枝葉不復上生者，謂之茯苓撥。即於四面丈餘地內，以鐵頭錐刺地。如有茯苓，則錐固不可拔，乃掘取之。",
            "其撥大者，茯苓亦大。皆自作塊，不附著根。其包根而輕虛者為茯神。則假氣生者，其說勝矣。《龜策傳》云：茯苓在菟絲之下，狀如飛鳥之形。新雨已霽，天靜無風，以火夜燒菟絲去之，即篝燭此地罩之，火滅即記其處。明乃掘取，入地四尺或七尺得矣。此類今不聞有之。",
            "宗奭曰：上有菟絲之說，甚為輕信。時珍曰：下有茯苓，則上有靈氣如絲之狀，山人亦時見之，非菟絲子之菟絲也。注《淮南子》者，以菟絲子及女蘿為說，誤矣。茯苓有大如斗者，有堅如石者，絕勝。其輕虛者不佳，蓋年淺未堅故爾。劉宋·王微《茯苓贊》云：皓苓下居，彤絲上薈。",
            "中狀雞鳧，其容龜蔡。神侔少司，保延幼艾。終志不移，柔紅可佩。觀此彤絲，即菟絲之證矣。寇氏未解此義。"
        ],
        "修治": [
            "斅曰：凡用，去皮、心，搗細，於水盆中攪濁，浮者濾去之。此是茯苓赤筋，若誤服餌，令人瞳子並黑睛點小，兼盲目。",
            "弘景曰：作丸散者，先煮二、三沸乃切，曝乾用。"
        ],
        "氣味": [
            "甘，平，無毒",
            "甘，平，無毒"
        ],
        "氣味補充": [
            "",
            "元素曰：性溫，味甘而淡，氣味俱薄，浮而升，陽也。",
            "之才曰：馬間為之使。得甘草、防風、芍藥、紫石英、麥門冬，共療五臟。惡白蘞，畏牡蒙、地榆、雄黃、秦艽、龜甲，忌米醋及酸物。",
            "弘景曰：藥無馬間，或是馬莖也。",
            "恭曰：李氏《本草》：馬刀為茯苓使。間字草書似刀字，傳訛爾。",
            "志曰：二注恐皆非也。當是馬藺字。",
            ""
        ],
        "主治": [
            "胸脅逆氣，憂恚驚邪恐悸，心下結痛，寒熱煩滿咳逆，口焦舌乾，利小便。久服，安魂養神，不飢延年（《本經》）。止消渴好睡，大腹淋瀝，膈中痰水，水腫淋結，開胸腑，調臟氣，伐腎邪，長陰，益氣力，保神守中（《別錄》）。",
            "開胃止嘔逆，善安心神，主肺痿痰壅，心腹脹滿，小兒驚癇，女人熱淋（甄權）。補五勞七傷，開心益志，止健忘，暖腰膝，安胎（大明）。止渴，利小便，除濕益燥，和中益氣，利腰臍間血（元素）。逐水緩脾，生津導氣，平火止泄，除虛熱，開腠理（李杲）。瀉膀胱，益脾胃，治腎積奔豚（好古）。",
            "赤茯苓",
            "破結氣（甄權）。瀉心、小腸、膀胱濕熱，利竅行水（時珍）。",
            "苓皮",
            "水腫膚脹，開水道，開腠理（時珍）。",
            "闢不祥，療風眩風虛，五勞口乾，止驚悸、多恚怒、善忘，開心益智，安魂魄，養精神（《別錄》）。",
            "補勞乏，主心下急痛堅滿。人虛而小腸不利者，加而用之（甄權）。",
            "神木（即伏神心內木也。又名黃松節）",
            "偏風，口面喎斜，毒風，筋攣不語，心神驚掣，虛而健忘（甄權）。治腳氣痹痛，諸筋牽縮（時珍）。"
        ],
        "發明": [
            "弘景曰：茯苓白色者補，赤色者利。俗用甚多，仙方服食亦為至要。云其通神而致靈，和魂而煉魄，利竅而益肌，厚腸而開心，調營而理衛，上品仙藥也。善能斷谷不飢。宗奭曰：茯苓行水之功多，益心脾不可缺也。元素曰：茯苓赤瀉白補，上古無此說。氣味俱薄，性浮而升。",
            "其用有五：利小便也；開腠理也，生津液也，除虛熱也，止瀉也。如小便利或數者，多服則損人目。汗多人服之，亦損元氣，夭人壽，為其淡而滲也。又云：淡為天之陽，陽當上行，何以利水而瀉下？氣薄者陽中之陰，所以茯苓利水瀉下。不離陽之體，故入手太陽。杲曰：白者入壬癸，赤者入丙丁。",
            "味甘而淡，降也，陽中陰也。其用有六：利竅而除濕，益氣而和中，治驚悸，生津液，小便多者能止，小便結者能通。又云：濕淫所勝，小便不利。淡以利竅，甘以助陽。甘平能益脾逐水，乃除濕之聖藥也。好古曰：白者入手太陰、足太陽、少陽經氣分，赤者入足太陰、手少陰、太陽氣分。",
            "伐腎邪。小便多，能止之；小便澀，能利之。與車前子相似，雖利小便而不走氣。酒浸與光明硃砂同用，能秘真元。味甘而平，如何是利小便耶？震亨曰：茯苓，得松之餘氣而成，屬金，仲景利小便多用之，此暴新病之要藥也。若陰虛者，恐未為宜。此物有行水之功，久服損人。",
            "八味丸用之者，亦不過接引他藥歸就腎經，去胞中久陳積垢，為搬運之功爾。時珍曰：茯苓本草又言利小便，伐腎邪。至李東垣、王海藏乃言小便多者能止，澀者能通，同硃砂能秘真元。而朱丹溪又言陰虛者不宜用，義似相反，何哉？茯苓氣味淡而滲，其性上行，生津液，開腠理，滋水之源而下降，利小便。故張潔古謂其屬陽，浮而升，言其性也；東垣謂其為陽中之陰，降而下，言其功也。",
            "《素問》云：飲食入胃，遊溢精氣，上輸於肺，通調水道，下輸膀胱。觀此，則知淡滲之藥，俱皆上行而後下降，非直下行也。小便多，其源亦異。《素問》云：肺氣盛則小便數而欠；虛則欠㰦、小便遺數。心虛則少氣遺溺。下焦虛則遺溺。胞移熱於膀胱則遺溺。膀胱不利為癃，不約為遺溺。",
            "厥陰病則遺溺閉癃。所謂肺氣盛者，實熱也。其人必氣壯脈強，宜用茯苓甘淡以滲其熱，故曰：小便多者能止也。若夫肺虛、心虛、胞熱、厥陰病者，皆虛熱也。其人必上熱下寒，脈虛而弱。法當用升陽之藥，以升水降火。膀胱不約、下焦虛者，乃火投於水，水泉不藏，脫陽之症。",
            "其人必肢冷脈遲。法當用溫熱之藥，峻補其下，交濟坎離。二症皆非茯苓輩淡滲之藥所可治，故曰：陰虛者不宜用也。仙家雖有服食之法，亦當因人而用焉。",
            "茯神",
            "弘景曰：仙方只雲茯苓而無茯神，為療既同，用應無嫌。",
            "時珍曰：《神農本草》只言茯苓，《名醫別錄》始添茯神，而主治皆同。後人治心病必用茯神。故潔古張氏云：風眩心虛，非茯神不能除。然茯苓亦未嘗不治心病也。陶弘景始言茯苓赤瀉白補。",
            "李杲復分赤入丙丁、白入壬癸。此其發前人之秘者。時珍則謂茯苓、茯神，只當云赤入血分、白入氣分，各從其類，如牡丹、芍藥之義，不當以丙丁、壬癸分也。若以丙丁、壬癸分，則白茯神不能治心病，赤茯苓不能入膀胱矣。張元素不分赤白之說，於理欠通。《聖濟錄》",
            "松節散：用茯神心中木一兩，乳香一錢，石器炒，研為末。每服二錢，木瓜酒下。治風寒冷濕搏於筋骨，足筋攣痛，行步艱難，但是諸筋攣縮疼痛並主之。"
        ],
        "附方": [
            {
                "名稱": "服茯苓法",
                "方法": "頌曰：《集仙方》多單餌茯苓。其法：取白茯苓五斤，去黑皮，搗篩，以熟絹囊盛，於二鬥米下蒸之，米熟即止，曝乾又蒸，如此三遍。乃取牛乳二斗和合，著銅器中，微火煮如膏，收之。每食，以竹刀割，隨性飽食，辟穀不飢也。"
            },
            {
                "名稱": "如欲食谷，先煮葵汁飲之。又茯苓酥法",
                "方法": "白茯苓三十斤（山之陽者甘美，山之陰者味苦），去皮薄切，曝乾蒸之。以湯淋去苦味，淋之不止，其汁當甜。乃曝乾篩末，用酒三石、蜜三升相和，置大甕中，攪之百匝，密封勿泄氣。冬五十日，夏二十五日，酥自浮出酒上。掠取，其味極甘美。"
            },
            {
                "名稱": "作掌大塊，空室中陰乾，色赤如棗。飢時食一枚，酒送之，終日不食，名神仙度世之法。又服食法",
                "方法": "以茯苓合白菊花（或合桂心，或合術）為散、丸自任。皆可常服，補益殊勝。《儒門事親》方：用茯苓四兩，頭白麵二兩，水調作餅，以黃蠟三兩煎熟。飽食一頓，便絕食辟穀。"
            },
            {
                "名稱": "至三日覺難受，以後氣力漸生也。《經驗後方》服法",
                "方法": "用華山挺子茯苓，削如棗大方塊，安新甕內，好酒浸之，紙封三重，百日乃開，其色當如餳糖。可日食一塊，至百日肌體潤澤，一年可夜視物，久久腸化為筋，延年耐老，面若童顏。《嵩高記》：用茯苓、松脂各二斤，淳酒浸之，和以白蜜。"
            },
            {
                "名稱": "日三服之，久久通靈。又法",
                "方法": "白茯苓去皮，酒浸十五日，漉出為散。每服三錢，水調下，日三服。孫真人《枕中記》云：茯苓久服，百日病除，二百日晝夜不眠，二年役使鬼神，四年後玉女來侍。葛洪《抱朴子》云：任子季服茯苓十八年，玉女從之，能隱能彰，不食谷，灸瘢滅，面體玉澤。又黃初起服茯苓五萬日，能坐在立亡，日中無影。"
            },
            {
                "名稱": "交感丸",
                "方法": "方見草部莎根下。吳仙丹：方見果部吳茱萸下。胸脅氣逆脹滿：茯苓一兩，人參半兩。每服三錢，水煎服，日三。（《聖濟總錄》）"
            },
            {
                "名稱": "養心安神",
                "方法": "朱雀丸：治心神不定，恍惚健忘不樂，火不下降，水不上升，時復振跳。常服，消陰養火，全心氣。茯神二兩（去皮），沉香半兩，為末，煉蜜丸小豆大。每服三十丸，食後人參湯下。（《百一選方》）。"
            },
            {
                "名稱": "血虛心汗",
                "方法": "別處無汗，獨心孔有汗，思慮多則汗亦多，宜養心血。以艾湯調茯苓末，日服一錢。（《證治要訣》）。"
            },
            {
                "名稱": "心虛夢泄或白濁",
                "方法": "白茯苓末二錢，米湯調下，日二服。蘇東坡方也。（《直指方》）。"
            },
            {
                "名稱": "虛滑遺精",
                "方法": "白茯苓二兩，縮砂仁一兩，為末，入鹽二錢。精羊肉批片，摻藥炙食，以酒送下。（《普濟方》）。"
            },
            {
                "名稱": "漏精白濁",
                "方法": "方見菜部薯蕷下。濁遺帶下：威喜丸：治丈夫元陽虛憊，精氣不固，小便下濁，餘瀝常流，夢寐多驚，頻頻遺泄，婦人白淫白帶並治之。白茯苓（去皮）四兩作匱，以豬苓四錢半，入內煮二十餘沸，取出曬乾，擇去豬苓，為末，化黃蠟搜和，丸彈子大。每嚼一丸，空心津下，以小便清為度。"
            },
            {
                "名稱": "忌米醋。李時珍曰",
                "方法": "《抱朴子》言：茯苓千萬歲，其上生小木，狀似蓮花，名曰木威喜芝。夜視有光，燒之不焦，帶之闢兵，服之長生。《和劑局方》"
            },
            {
                "名稱": "威喜丸之名，蓋取諸此。小便頻多",
                "方法": "白茯苓（去皮）、乾山藥（去皮，以白礬水瀹過，焙）等分，為末。每米飲服二錢。（《儒門事親》方）。"
            },
            {
                "名稱": "小便不禁",
                "方法": "茯苓丸：治心腎俱虛，神志不守，小便不禁。用白茯苓、赤茯苓等分，為末。以新汲水挼洗去筋，控干，以酒煮地黃汁搗膏搜和，丸彈子大。每嚼一丸，空心鹽酒下。（《三因方》）。"
            },
            {
                "名稱": "小便淋濁",
                "方法": "由心腎氣虛，神志不守，小便淋瀝或夢遺白濁。赤、白茯苓等分。為末。新汲水飛去沫，控干。以地黃汁同搗，酒熬作膏，和丸彈子大。空心鹽湯嚼下一丸。（《三因方》）"
            },
            {
                "名稱": "下虛消渴",
                "方法": "上盛下虛，心火炎爍，腎水枯涸，不能交濟而成渴症。白茯苓一斤，黃連一斤，為末，熬天花粉作糊，丸梧桐子大。每溫湯下五十丸。（《德生堂經驗方》）。"
            },
            {
                "名稱": "下部諸疾",
                "方法": "龍液膏：用堅實白茯苓去皮焙研，取清溪流水浸去筋膜，復焙，入瓷罐內，以好蜜和勻，入銅釜內，重湯桑柴灰煮一日，取出收之。每空心白湯下二、三匙，解煩郁燥渴。一切下部疾，皆可除。（《積善堂方》）"
            },
            {
                "名稱": "飧泄滑痢不止",
                "方法": "白茯苓一兩，木香（煨）半兩，為末。紫蘇木瓜湯下二錢。（《百一選方》）。妊娠水腫，小便不利，惡寒：赤茯苓（去皮）、葵子各半兩，為末。每服二錢，新汲水下。（《禹講師方》）。猝然耳聾：黃蠟不拘多少，和茯苓末細嚼，茶湯下。（《普濟方》）。"
            },
            {
                "名稱": "面䵟雀斑",
                "方法": "白茯苓末，蜜和，夜夜敷之，二七日愈。（姚僧坦《集驗方》）。"
            },
            {
                "名稱": "豬雞骨哽",
                "方法": "五月五日，取楮子（曬乾）、白茯苓等分，為末，每服二錢，乳香湯下。一方不用楮子，以所哽骨煎湯下。（《經驗良方》）。"
            },
            {
                "名稱": "痔漏神方",
                "方法": "赤、白茯苓（去皮）、沒藥各二兩，破故紙四兩，石臼搗成一塊。春、秋酒浸三日，夏二日，冬五日；取出木籠蒸熟，曬乾為末，酒糊丸梧桐子大。每酒服二十丸，漸加至五十丸。（董炳《集驗方》）。"
            },
            {
                "名稱": "血餘怪病",
                "方法": "手十指節斷壞，惟有筋連，無節肉，蟲出如燈心，長數尺，遍身綠毛卷，名曰血餘。以茯苓、胡黃連煎湯，飲之愈。（夏子益《奇疾方》）。"
            },
            {
                "名稱": "水腫尿澀",
                "方法": "茯苓皮、椒目等分，煎湯，日飲取效。（《普濟方》）"
            }
        ]
    },
    {
        "名字": "琥珀",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《別錄》上品",
        "釋名": [
            "江珠。",
            "時珍曰：虎死則精魄入地化為石，此物狀似之，故謂之虎魄。俗文從玉，以其類玉也。梵書謂之阿濕摩揭婆。"
        ],
        "集解": [
            "《別錄》曰：琥珀生永昌。",
            "弘景曰：舊說松脂淪入地千年所化。今燒之亦作鬆氣。亦有中有一蜂，形色如生者。《博物志》乃云「燒蜂巢所作」，恐非實也。此或蜂為松脂所沾，因墜地淪沒爾。亦有煮毈雞子及青魚枕作者，並非真。惟以手心摩熱拾芥為真。今並從外國來，而出茯苓處並無，不知出琥珀處復有茯苓否也？",
            "珣曰：琥珀是海松木中津液，初若桃膠，後乃凝結。復有南珀，不及舶上來者。",
            "保升曰：楓脂入地千年變為琥柏，不獨松脂變也。大抵木脂入地千年皆化，但不及楓、松有脂而多經年歲爾。蜂巢既燒，安有蜂形尚在其間？",
            "宗奭曰：今西戎亦有，其色差淡而明澈。南方者色深而重濁，彼土人多碾為物形。若謂千年茯苓所化，則其沾著蜂、蟻宛然具在，極不然也。《地理志》云：海南林邑多出琥珀，松脂淪入地所化。有琥珀則旁無草木。入土淺者五尺，深者八、九尺。大者如斛，削去皮乃成。此說為勝。",
            "但土地有所宜、不宜，故有能化、不化。燒蜂之說，不知何據？承曰：諸家所說茯苓、琥珀，雖有小異同，皆云松脂所化。但茯苓、茯神，乃大松摧折或斫伐，而根瘢不朽，津液下流而結成，故治心腎，通津液也。若琥珀乃是松樹枝節榮盛時，為炎日所灼，流脂出樹身外，日漸厚大，因墮土中，津潤歲久，為土所滲泄，而光瑩之體獨存。今可拾芥，尚有黏性。",
            "故其蟲蟻之類，乃未入土時所黏者。二物皆自松出，而所稟各異。茯苓生於陰而成於陽，琥珀生於陽而成於陰，故皆治營安心而利水也。斅曰：凡用，須分紅松脂、石珀、水珀、花珀、物象珀、瑿珀、琥珀。其紅松脂如琥珀，只是濁，大脆，紋橫。水珀多無紅，色如淺黃，多皺紋。",
            "石珀如石重，色黃不堪用。花珀紋似新馬尾松心紋，一路赤，一路黃。物象珀其內自有物命，入用神妙。瑿珀是眾珀之長。琥珀如血色，以布拭熱，吸得芥子者，真也。時珍曰：琥珀拾芥，乃草芥，即禾草也。雷氏言拾芥子，誤矣。《唐書》載西域康干河松木，入水一、二年化為石，正與松、楓諸木沉入土化珀，同一理也。今金齒、麗江亦有之。",
            "其茯苓千年化琥珀之說，亦誤傳也。按：曹昭《格古論》云：琥珀出西番、南番，乃楓木津液多年所化。色黃而明瑩者名蠟珀，色若松香紅而且黃者名明珀，有香者名香珀，出高麗、倭國者色深紅。有蜂、蟻、松枝者尤好。"
        ],
        "修治": [
            "斅曰：入藥，用水調側柏子末，安瓷鍋中，置琥珀於內煮之，從巳至申，當有異光，搗粉篩用。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "安五臟，定魂魄，殺精魅邪鬼，消瘀血，通五淋（《別錄》）。",
            "壯心，明目磨翳，止心痛癲邪，療蠱毒，破結瘕，治產後血枕痛（大明）。止血生肌，合金瘡（藏器）。清肺，利小腸（元素）。"
        ],
        "發明": [
            "震亨曰：古方用為利小便，以燥脾土有功，脾能運化，肺氣下降，故小便可通。若血少不利者，反致其燥急之苦。",
            "弘景曰：俗中多帶之辟惡。刮屑服，療瘀血至驗。《仙經》無正用。藏器曰：和大黃、鱉甲作散，酒下方寸匕，下惡血、婦人腹內血，盡即止。宋高祖時，寧州貢琥珀枕，碎以賜軍士，敷金瘡。"
        ],
        "附方": [
            {
                "名稱": "琥珀散",
                "方法": "止血生肌，鎮心明目，破癥瘕氣塊，產後血暈悶絕，兒枕痛，並宜餌此方。琥珀一兩，鱉甲一兩，京三稜一兩，延胡索半兩，沒藥半兩，大黃六銖，熬搗為散。空心酒服三錢匕，日再服。神驗莫及。產後即減大黃。（《海藥本草》）。"
            },
            {
                "名稱": "小兒胎驚",
                "方法": "琥珀、防風各一錢，硃砂半錢，為末。豬乳調一字，入口中，最妙。（《直指方》）。"
            },
            {
                "名稱": "小兒胎癇",
                "方法": "琥珀、硃砂各少許，全蠍一枚。為末。麥門冬湯調一字服。（《直指方》）"
            },
            {
                "名稱": "小便轉胞",
                "方法": "真琥珀一兩，為末。用水四升，蔥白十莖，煮汁三升，入珀末二錢，溫服。"
            },
            {
                "名稱": "沙石諸淋",
                "方法": "三服皆效。（《聖惠方》）。"
            },
            {
                "名稱": "小便淋瀝",
                "方法": "琥珀為末二錢，麝香少許。白湯服之，或萱草煎湯服。老人、虛人，以人參湯下。亦可蜜丸，以赤茯苓湯下。（《普濟方》）"
            },
            {
                "名稱": "小便尿血",
                "方法": "琥珀為末。每服二錢，燈心湯下。（《直指方》）。"
            },
            {
                "名稱": "從高墜下，有瘀血在內",
                "方法": "刮琥珀屑，酒服方寸匕。或入蒲黃三、二匕，日服四、五次。（《外臺秘要》）。"
            },
            {
                "名稱": "金瘡悶絕不識人",
                "方法": "琥珀研粉，童子小便調一錢。三服瘥。（《鬼遺方》）。"
            },
            {
                "名稱": "魚骨哽咽，六、七日不出",
                "方法": "用琥珀珠一串，推入哽所，牽引之即出。（《外臺秘要》）。"
            }
        ]
    },
    {
        "名字": "瑿",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "音黟。宋《嘉祐》",
        "釋名": [
            "瑿珀。",
            "斅曰：瑿是眾珀之長，故號瑿珀。",
            "時珍曰：亦作䃜。其色黳黑，故名。"
        ],
        "集解": [
            "恭曰：古來相傳松脂千年為茯苓，又千年為琥珀，又千年為瑿。二物燒之皆有鬆氣。狀似玄玉而輕。出西戎，而有茯苓處無此物。今西州南三百里磧中得者，大則方尺，黑潤而輕，燒之腥臭。高昌人名為木瑿，謂玄玉為石瑿。洪州土石間得者，燒作鬆氣，功同琥珀，見風拆破，不堪為器。",
            "恐此二種及琥珀，或非松脂所為也。慎微曰：《梁四公記》：傑公云：交河之間平磧中，掘深一丈，下有瑿珀，黑逾純漆，或大如車輪。末服，攻婦人小腸癥瘕諸疾。時珍曰：瑿即琥珀之黑色者，或因土色薰染，或是一種木沉結成，未必是千年琥珀復化也。《玉策經》言：松脂千年作茯苓，茯苓千年作琥珀，琥珀千年作石膽，石膽千年作威喜。",
            "大抵皆是神異之說，未可深憑。雷斅琥珀下所說諸珀可據。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "補心安神，破血生肌，治婦人癥瘕（《唐本》）。小兒帶之辟惡，磨滴目翳赤障（藏器）。"
        ]
    },
    {
        "名字": "豬苓",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《本經》中品",
        "別稱": [
            "豭豬屎（《本經》）",
            "豕橐（《莊子》）",
            "地烏桃（《圖經》）"
        ],
        "釋名": [
            "",
            "弘景曰：其塊黑似豬屎，故以名之。司馬彪注《莊子》云：豕橐一名苓，其根似豬矢。是也。",
            "時珍曰：馬屎曰通，豬屎曰零（即苓字），其塊零落而下故也。"
        ],
        "集解": [
            "《別錄》曰：豬苓生衡山山谷，及濟陰冤句。二月、八月採，陰乾。",
            "弘景曰：是楓樹苓，其皮黑色，肉白而實者佳，削去皮用。",
            "頌曰：今蜀州、眉州亦有之。生土底，不必楓根下始有也。",
            "時珍曰：豬苓亦是木之餘氣所結，如松之餘氣結茯苓之義。他木皆有，楓木為多耳。"
        ],
        "修治": [
            "斅曰：採得，銅刀削去粗皮，薄切，以東流水浸一夜。至明漉出，細切，以升麻葉對蒸一日，去葉，曬乾用。",
            "時珍曰：豬苓取其行濕，生用更佳。"
        ],
        "氣味": [
            "甘，平，無毒"
        ],
        "氣味補充": [
            "",
            "普曰：神農：甘。雷公：苦，無毒。",
            "權曰：微熱。",
            "元素曰：氣平味甘，氣味俱薄，升而微降，與茯苓同。",
            "杲曰：淡、甘，平，降也，陽中陰也。",
            "好古曰：甘重於苦，陽也。入足太陽、足少陰經。"
        ],
        "主治": [
            "痎瘧，解毒蠱疰不祥，利水道。久服，輕身耐老（《本經》）。",
            "解傷寒溫疫大熱，發汗，主腫脹滿腹急痛（甄權）。治渴除濕，去心中懊憹（元素）。瀉膀胱（好古）。開腠理，治淋腫腳氣，白濁帶下，妊娠子淋胎腫，小便不利（時珍）。"
        ],
        "發明": [
            "頌曰：張仲景治消渴脈浮、小便不利、微熱者，豬苓散發其汗。病欲飲水而復吐，名為水逆，冬時寒嗽如瘧狀者，亦與豬苓散，此即五苓散也。豬苓、茯苓、術各三分，澤瀉五分，桂二分，細搗篩，水服方寸匕，日三。多飲暖水，汗出即愈。利水道諸湯劑，無若此快，今人皆用之。",
            "杲曰：苦以泄滯，甘以助陽，淡以利竅，故能除濕利小便。",
            "宗奭曰：豬苓行水之功多，久服必損腎氣，昏人目。久服者宜詳審之。",
            "元素曰：豬苓淡滲，大燥亡津液，無濕症者勿服之。",
            "時珍曰：豬苓淡滲，氣升而又能降。故能開腠理，利小便，與茯苓同功。但入補藥不如茯苓也。"
        ],
        "附方": [
            {
                "名稱": "傷寒口渴",
                "方法": "邪在臟也，豬苓湯主之。豬苓、茯苓、澤瀉、滑石、阿膠各一兩。以水四升，煮取二升。每服七合，日三服。嘔而思水者，亦主之。（張仲景方）。"
            },
            {
                "名稱": "小兒秘結",
                "方法": "豬苓一兩，以水少許，煮雞屎白一錢，調服，立通。（《外臺秘要》）。"
            },
            {
                "名稱": "通身腫滿，小便不利",
                "方法": "豬苓五兩，為末。熟水服方寸匕，日三服。（楊氏《產乳》）。妊娠腫渴：從腳至腹，小便不利，微渴引飲。方同上法。（《子母秘錄》）。"
            },
            {
                "名稱": "妊娠子淋",
                "方法": "方同上法，日三夜二，以通為度。（《小品方》）"
            },
            {
                "名稱": "壯年夢遺",
                "方法": "方見草部半夏下。"
            }
        ]
    },
    {
        "名字": "雷丸",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《本經》下品",
        "別稱": [
            "雷實（《別錄》）",
            "雷矢（同上）",
            "竹苓"
        ],
        "釋名": [
            "",
            "時珍曰：雷斧、雷楔，皆霹靂擊物精氣所化。此物生土中，無苗葉而殺蟲逐邪，猶雷之丸也。竹之餘氣所結，故曰竹苓。苓亦屎也，古者屎、苓字通用。"
        ],
        "集解": [
            "《別錄》曰：雷丸生石城山谷及漢中土中。八月採根，曝乾。",
            "弘景曰：今出建平、宜都間。累累相連如丸。",
            "恭曰：雷丸，竹之苓也。無有苗蔓，皆零，無相連者。今出房州、金州。",
            "時珍曰：雷丸大小如慄，狀如豬苓而圓，皮黑肉白，甚堅實。"
        ],
        "修治": [
            "斅曰：凡使，用甘草水浸一夜，銅刀刮去黑皮，破作四、五片。以甘草水再浸一宿，蒸之，從巳至未，曬乾。酒拌再蒸，曬乾用。",
            "大明曰：入藥炮用。"
        ],
        "氣味": [
            "苦，寒，有小毒"
        ],
        "氣味補充": [
            "",
            "《別錄》曰：咸，微寒，有小毒。赤者殺人，白者善。",
            "普曰：神農：苦；黃帝、岐伯、桐君：甘，有毒；扁鵲：甘，無毒。",
            "李當之：大寒。",
            "權曰：苦，有小毒。",
            "時珍曰：甘、微苦，平。",
            "之才曰：荔實、厚朴、芫花為之使，惡蓄根、葛根。"
        ],
        "主治": [
            "殺三蟲，逐毒氣胃中熱。利丈夫，不利女子（《本經》）。",
            "作摩膏，除小兒百病，逐邪氣惡風汗出，除皮中熱結積蠱毒，白蟲寸白自出不止。久服，令人陰痿（《別錄》）。逐風，主癲癇狂走（甄權）。"
        ],
        "發明": [
            "弘景曰：《本經》云利丈夫，",
            "《別錄》曰：久服陰痿，於事相反。",
            "志曰：《經》言利丈夫不利女子，乃疏利男子元氣，不疏利女子臟氣，故曰久服令人陰痿也。",
            "時珍曰：按：範正敏《遁齋閒覽》云：楊勔中年得異疾，每發語，腹中有小聲應之，久漸聲大。有道士見之曰：此應聲蟲也。但讀本草，取不應者治之。讀至雷丸，不應。遂頓服數粒而愈。"
        ],
        "附方": [
            "小兒出汗有熱：雷丸四兩，粉半斤，為末撲之。（《千金方》）。",
            "下寸白蟲：雷丸，水浸去皮，切焙為末。五更初，食炙肉少許，以稀粥飲服一錢匕。須上半月服，蟲乃下。（《經驗前方》）。",
            "筋肉化蟲：方見石部雄黃下。"
        ]
    },
    {
        "名字": "桑上寄生",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《本經》上品",
        "別稱": [
            "寄屑（《本經》）",
            "寓木（《本經》）",
            "宛童（《本經》）",
            "蔦（鳥",
            "吊二音）"
        ],
        "釋名": [
            "",
            "時珍曰：此物寄寓他木而生，如鳥立於上，故曰寄生、寓木、蔦木。俗呼為寄生草。《東方朔傳》云：在樹為寄生，在地為窶藪。"
        ],
        "集解": [
            "《別錄》曰：桑上寄生，生弘農川穀桑樹上。三月三日採莖葉，陰乾。",
            "弘景曰：寄生松上、楊上、楓上皆有，形類是一般，但根津所因處為異，則各隨其樹名之。生樹枝間，根在枝節之內。葉圓青赤，厚澤易折。旁自生枝節。冬夏生，四月花白。五月實赤，大如小豆。處處皆有，以出彭城者為勝。俗呼為續斷用之，而《本經》續斷別在上品，主療不同，市人混雜無識者。",
            "恭曰：此多生楓、槲、櫸柳、水楊等樹上。葉無陰陽，如細柳葉而厚脆。莖粗短。子黃色，大如小棗。惟虢州有桑上者，子汁甚黏，核大似小豆，九月始熟，黃色。陶言五月實赤，大如小豆，蓋未見也。江南人相承用其莖為續斷，殊不相關。",
            "保升曰：諸樹多有寄生，莖、葉並相似，云是烏鳥食一物子，糞落樹上，感氣而生。葉如橘而厚軟，莖如槐而肥脆。處處雖有，須桑上者佳。然非自採，即難以別。可斷莖視之，色深黃者為驗。又《圖經》云：葉似龍膽而厚闊。莖短似雞腳，作樹形。三月、四月花，黃白色。六月、七月結子，黃綠色，如小豆，以汁稠黏者良也。",
            "大明曰：人多收櫸樹上者為桑寄生。桑上極少，縱有，形與櫸上者亦不同。次即楓樹上者，力與櫸樹上者相同，黃色。七月、八月採。",
            "宗奭曰：桑寄生皆言處處有之。從官南北，處處難得。豈歲歲斫踐之，苦不能生耶？",
            "抑方宜不同耶？若以為鳥食物子落枝節間感氣而生，則麥當生麥，谷當生谷，不當生此一物也。自是感造化之氣，別是一物。古人惟取桑上者，是假其氣爾。第以難得真者，真者下咽，必驗如神。向有求此於吳中諸邑者。予遍搜不可得，遂以實告之。鄰邑以他木寄生送上，服之逾月而死，可不慎哉？",
            "震亨曰：桑寄生藥之要品，而人不諳其的，惜哉。近海州邑及海外之境，其地暖而不蠶，桑無採捋之苦，氣厚意濃，自然生出也。何嘗節間可容他子耶？時珍曰：寄生，高者二、三尺。其葉圓而微尖，厚而柔，面青而光澤，背淡紫而有茸。人言川蜀桑多，時有生者。他處鮮得。",
            "須自採或連桑採者乃可用。世俗多以雜樹上者充之，氣性不同，恐反有害也。按：鄭樵《通志》云：寄生有兩種：一種大者，葉如石榴葉；一種小者，葉如麻黃葉。其子皆相似。大者曰蔦，小者曰女蘿。今觀《蜀本》、韓氏所說亦是兩種，與鄭說同。"
        ],
        "修治": [
            "斅曰：採得，銅刀和根、枝、莖葉細銼，陰乾用。勿見火。"
        ],
        "氣味": [
            "苦，平，無毒",
            "甘，平，無毒"
        ],
        "氣味補充": [
            "",
            "《別錄》曰：甘，無毒。",
            ""
        ],
        "主治": [
            "腰痛，小兒背強，癰腫，充肌膚，堅發齒，長鬚眉，安胎（《本經》）。去女子崩中內傷不足，產後余疾，下乳汁，主金瘡，去痹（《別錄》）。助筋骨，益血脈（大明）。主懷妊漏血不止，令胎牢固（甄權）。",
            "明目，輕身，通神（《本經》）。"
        ],
        "附方": [
            {
                "名稱": "膈氣",
                "方法": "生桑寄生搗汁一盞，服之。（《集簡方》）。胎動腹痛：桑寄生一兩半，阿膠（炒）半兩，艾葉半兩，水一盞半，煎一盞，去滓溫服。或去艾葉。（《聖惠方》）。"
            },
            {
                "名稱": "毒痢膿血",
                "方法": "六脈微小，並無寒熱。宜以桑寄生二兩，防風、大芎二錢半，炙甘草三銖。為末。每服二錢，水一盞，煎八分，和滓服。（楊子建《護命方》）。"
            },
            {
                "名稱": "下血後虛",
                "方法": "下血止後，但覺丹田元氣虛乏，腰膝沉重少力。桑寄生為末。每服一錢，非時白湯點服。（楊子建《護命方》）"
            }
        ]
    },
    {
        "名字": "松蘿",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《本經》中品",
        "別稱": [
            "女蘿（《別錄》）",
            "松上寄生"
        ],
        "釋名": [
            "",
            "時珍曰：名義未詳。"
        ],
        "集解": [
            "《別錄》曰：松蘿生熊耳山谷松樹上。五月採，陰乾。",
            "弘景曰：東山甚多。生雜樹上，而以松上者為真。《詩》云：蔦與女蘿，施於松上。蔦是寄生，以桑上者為真，不用松上者，互有異同爾。",
            "時珍曰：按：毛萇《詩注》云：女蘿，菟絲也。《吳普本草》：菟絲一名松蘿。陶弘景謂蔦是桑上寄生，松蘿是松上寄生。陸佃《埤雅》言：蔦是松、柏上寄生，女蘿是松上浮蔓。又言：在木為女蘿，在草為菟絲。鄭樵《通志》言：寄生有二種：大曰蔦，小曰女蘿。陸機《詩疏》言：菟絲蔓生草上，黃赤如金，非松蘿也。",
            "松蘿蔓延松上生枝正青，與菟絲殊異。羅願《爾雅翼》云：女蘿色青而細長，無雜蔓。故《山鬼》云：「被薜荔兮帶女蘿」，謂青長如帶也。菟絲黃赤不相類。然二者皆附木而生，有時相結。故《古樂府》云：南山冪冪菟絲花，北陵青青女蘿樹。由來花葉同一根，今日枝條分兩處。",
            "《唐樂府》云：菟絲故無情，隨風任顛倒。誰使女蘿枝，而來強縈抱。兩草猶一心，人心不如草。據此諸說，則女蘿之為松上蔓，當以二陸、羅氏之說為的。其曰菟絲者，誤矣。"
        ],
        "氣味": [
            "苦、甘，平，無毒"
        ],
        "氣味補充": [
            ""
        ],
        "主治": [
            "嗔怒邪氣，止虛汗頭風，女子陰寒腫痛（《本經》）。療痰熱溫瘧，可為吐湯，利水道（《別錄》）。治寒熱，吐胸中客痰涎，去頭瘡、項上瘤癭，令人得眠（甄權）。"
        ],
        "發明": [
            "時珍曰：松蘿能平肝邪，去寒熱。同瓜蒂諸藥則能吐痰，非松蘿能吐人也。葛洪《肘後方》：治胸中有痰，頭痛不欲食，氣壯者。用松蘿、杜蘅各三兩，瓜蒂三十枚，酒一升二合漬再宿。旦飲一合，取吐。不吐，晚再服一合。孫思邈《千金方》：治胸膈痰澼積熱，斷膈湯：用松蘿、甘草各一兩，恆山三兩，瓜蒂二十一枚，水、酒各一升半，煮取一升半。分三服，取吐。"
        ]
    },
    {
        "名字": "楓柳",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《唐本草》",
        "集解": [
            "恭曰：楓柳出原州。葉似槐，莖赤根黃。子六月熟，綠色而細。剝取莖皮用。",
            "時珍曰：蘇恭言楓柳有毒，出原州。陳藏器駁之，以為楓柳皮即今楓樹皮，性澀能止水痢。按：《斗門方》言即今楓樹上寄生，其葉亦可制粉霜，此說是也。若是楓樹，則處處甚多，何必專出原州耶？陳說誤矣。楓皮見前楓香脂下。",
            "皮"
        ],
        "氣味": [
            "辛，大熱，有毒"
        ],
        "氣味補充": [
            ""
        ],
        "主治": [
            "風，齲齒痛（《唐本》）。積年痛風不可忍，久治無效者。",
            "細銼焙，不限多少，入腦、麝浸酒常服，以醉為度（《斗門方》）。"
        ],
        "附方": []
    },
    {
        "名字": "桃寄生",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《綱目》",
        "氣味": [
            "苦，辛，無毒"
        ],
        "氣味補充": [
            ""
        ],
        "主治": [
            "小兒中蠱毒，腹內堅痛，面目青黃，淋露骨立。取二兩為末，如茶點服，日四、五服（時珍。《聖惠方》）。"
        ]
    },
    {
        "名字": "柳寄生",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《綱目》",
        "集解": [
            "時珍曰：此即寄生之生柳上者。"
        ],
        "氣味": [
            "苦，平，無毒"
        ],
        "氣味補充": [
            ""
        ],
        "主治": [
            "膈氣刺痛，搗汁服一杯（時珍）。"
        ]
    },
    {
        "名字": "占斯",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《別錄》下品",
        "別稱": [
            "炭皮（《別錄》）",
            "良無極（《綱目》）"
        ],
        "釋名": [
            "",
            "時珍曰：占斯，《範汪方》謂之良無極，《劉涓子鬼遺方》謂之木占斯，盛稱其功，而《別錄》一名炭皮，殊不可曉。"
        ],
        "集解": [
            "《別錄》曰：占斯生太山山谷。採無時。",
            "弘景曰：李當之云：是樟樹上寄生，樹大銜枝在肌肉。今人皆以胡桃皮為之，非是真也。按：《桐君採藥錄》云：生上洛。是木皮，狀如厚朴，色似桂白，其理一縱一橫。今市人皆削，乃似厚朴，而無正縱橫理。不知此復是何物，莫測真假也。"
        ],
        "氣味": [
            "苦，溫，無毒"
        ],
        "氣味補充": [
            "",
            "權曰：辛，平，無毒。茱萸為之使。"
        ],
        "主治": [
            "邪氣濕痹，寒熱疽瘡，除水堅積血症，月閉無子，小兒躄不能行，諸惡瘡癰腫，止腹痛，令女人有子（《別錄》）。主脾熱，洗手足水爛傷（甄權）。解狼毒毒（藏器）。"
        ],
        "附方": [
            "木占斯散：治發背腸癰疽痔，婦人乳癰，諸產癥瘕，無有不療。",
            "服之腫去痛止膿消，已潰者便早愈也。木占斯、甘草（炙）、厚朴（炙）、細辛、栝蔞、防風、乾薑、人參、桔梗、敗醬各一兩。為散。酒服方寸匕，晝七、夜四，以多為善。此藥入咽，當覺流入瘡中，令化為水也。癰疽灸不發敗壞者，尤可服之。內癰在上者，當吐膿血；在下者，當下膿血。其瘡未壞及長服者，去敗醬。一方加桂心。（《劉涓子鬼遺方》）"
        ]
    },
    {
        "名字": "石刺木",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《拾遺》",
        "集解": [
            "藏器曰：石刺木乃木上寄生也。生南方林筤間。其樹江西人呼為靳刺，亦種為籬院，樹似棘而大，枝上有逆鉤。",
            "根皮"
        ],
        "氣味": [
            "苦，平，無毒"
        ],
        "氣味補充": [
            ""
        ],
        "主治": [
            "破血，產後余血結瘕。煮汁服，神驗不可言（藏器）。"
        ]
    },
    {
        "名字": "木之五",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "苞木類四種"
    },
    {
        "名字": "竹",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《本經》中品",
        "釋名": [
            "時珍曰：竹字象形。許慎《說文》云：「竹，冬生草也」。",
            "故字從倒草。戴凱之《竹譜》云：植物之中，有名曰竹。不剛不柔，非草非木。小異實虛，大同節目。"
        ],
        "集解": [
            "弘景曰：竹類甚多，入藥用䈽竹，次用淡、苦竹。",
            "又一種薄殼者，名甘竹，葉最勝。又有實中竹、篁竹，並以筍為佳，於藥無用。頌曰：竹處處有之。其類甚多，而入藥惟用䈽竹、淡竹、苦竹三種，人多不能盡別。按：《竹譜》：䈽竹堅而促節，體圓而質勁，皮白如霜，大者宜刺船，細者可為笛。苦竹有白有紫。甘竹似篁而茂，即淡竹也。",
            "然今之刺船者多用桂竹。竹笛自有一種，亦不名䈽竹。苦竹亦有二種：一出江西、閩中，本極粗大，筍味殊苦，不可啖；一出江浙，肉厚而葉長闊，筍微有苦味，俗呼甜苦筍是也。今南人入藥燒瀝，惟用淡竹一品，肉薄，節間有粉者。時珍曰：竹，惟江河之南甚多，故曰九河鮮有，五嶺實繁。",
            "大抵皆土中苞筍，各以時而出，旬日落籜而成竹也。莖有節，節有枝；枝有節，節有葉。葉必三之，枝必兩之。根下之枝，一為雄，二為雌，雌者生筍。其根鞭喜行東南，而宜死貓，畏皂刺、油麻。以五月十三日為醉日。六十年一花，花結實，其竹則枯。竹枯曰箹，竹實曰筱，小曰篠簜，大曰篠。",
            "其中皆虛，而有實心竹出滇廣；其外皆圓，而有方竹出川蜀。其節或暴或無，或促或疏。暴節竹出蜀中，高節磥砢，即筇竹也。無節竹出溱州，空心直上，即通竹也。篃竹一尺數節，出荊南。笛竹一節尺余，出吳楚。篔簹竹一節近丈，出南廣。其干或長或短，或巨或細。交廣由吾竹長三、四丈，其肉薄，可作屋柱。",
            "䈏竹大至數圍，其肉厚，可為梁棟。永昌漢竹可為桶斛，𥳍竹可為舟船。嚴州越王竹高只尺余。辰州龍孫竹細僅如針，高不盈尺。其葉或細或大。鳳尾竹葉細三分，龍公竹葉若芭蕉，百葉竹一枝百葉。其性或柔或勁，或滑或澀。澀者可以錯甲，謂之𥯨簩。滑者可以為席，謂之桃枝。",
            "勁者可以為戈刀箭矢，謂之矛竹、箭竹、筋竹、石麻。柔者可為繩索，謂之蔓竹、弓竹、苦竹、把發。其色有青有黃，有白有赤，有烏有紫。有斑斑者駁紋點染，紫者黯色黝然，烏者黑而害母，赤者厚而直，白者薄而曲，黃者如金，青者如玉。其別種有棘竹，一名竻竹，芒棘森然，大者圍二尺，可御盜賊。",
            "棕竹一名實竹，其葉似棕，可為柱杖。慈竹一名義竹，叢生不散，人栽為玩。廣人以筋竹絲為竹布，甚脆。",
            "䈽竹葉"
        ],
        "氣味": [
            "苦，平，無毒",
            "辛，平、大寒，無毒",
            "苦，冷，無毒",
            "甘，微寒，無毒",
            "甘，大寒，無毒"
        ],
        "氣味補充": [
            "",
            "《別錄》曰：大寒。",
            "",
            "權曰：甘，寒。",
            "",
            "",
            "",
            "時珍曰：薑汁為之使。"
        ],
        "主治": [
            "咳逆上氣，溢筋，",
            "急惡瘍，殺小蟲（《本經》）。除煩熱風痙，喉痹嘔吐（《別錄》）。",
            "煎湯，熨霍亂轉筋（時珍）。",
            "竹葉",
            "胸中痰熱，",
            "咳逆上氣（《別錄》）。吐血，熱毒風，止消渴，壓丹石毒（甄權）。",
            "消痰，治熱狂煩悶，中風失音不語，壯熱頭痛頭風，止驚悸，溫疫迷悶，妊婦頭旋倒地，小兒驚癇天吊（大明）。",
            "喉痹，鬼疰惡氣，煩熱，殺小蟲（孟詵）。涼心經，益元氣，除熱緩脾（元素）。煎濃汁，漱齒中出血，洗脫肛不收（時珍）。",
            "苦竹葉",
            "口瘡目痛，明目利九竅（《別錄》）。治不睡，止消渴，解酒毒，除煩熱，發汗，療中風喑啞（大明）。殺蟲。燒末，和豬膽，塗小兒頭瘡耳瘡疥癬；和雞子白，塗一切惡瘡，頻用取效（時珍）。",
            "作湯，益氣止渴，補虛下氣（《本經》）。",
            "消毒（《別錄》）。",
            "淡竹根",
            "除煩熱，解丹石發熱渴，煮汁服（藏器）。",
            "消痰去風熱，驚悸迷悶，小兒驚癇（大明）。同葉煎湯，洗婦人子宮下脫（時珍）。",
            "苦竹根",
            "下心肺五臟熱毒氣。銼一斤，水五升，煮汁一升，分三服（孟詵）。",
            "甘竹根",
            "煮汁服，安胎，止產後煩熱（時珍）。",
            "嘔啘，溫氣寒熱，吐血崩中，溢筋（《別錄》）。",
            "止肺痿唾血鼻衄，治五痔（甄權）。噎膈（孟詵）。傷寒勞復，小兒熱癇，婦人胎動（時珍）。",
            "苦竹茹",
            "下熱壅（孟詵）。水煎服，止尿血（時珍）。",
            "筀竹茹",
            "勞熱（大明）。",
            "暴中風風痹，胸中大熱，止煩悶，消渴，勞復（《別錄》）。中風失音不語，養血清痰，風痰虛痰在胸膈，使人癲狂，痰在經絡四肢及皮裡膜外，非此不達不行（震亨）。治子冒風痓，解射罔毒（時珍）。",
            "䈽竹瀝",
            "風痓（《別錄》）。",
            "苦竹瀝",
            "口瘡目痛，明目，利九竅（《別錄》）。",
            "功同淡竹（大明）。治牙疼（時珍）。",
            "慈竹瀝",
            "療熱風，和粥飲服（孟詵）。",
            "小兒頭身惡瘡，燒散和油塗之。或入輕粉少許（時珍）。",
            "竹實",
            "通神明，輕身益氣（《本經》）。",
            "燒灰，入腐爛癰疽藥（時珍）。",
            "爆竹",
            "闢妖氣山魈。",
            "慎微曰：李畋《該聞集》云：仲叟者，家為山魈所祟，擲石開戶。畋令旦夜於庭中爆竹數十竿，若除夕然，其祟遂止。"
        ],
        "發明": [
            "弘景曰：甘竹葉最勝。",
            "詵曰：竹葉：䈽、苦、淡、甘之外，余皆不堪入藥，不宜人。淡竹為上，甘竹次之。宗奭曰：諸竹筍性皆微寒，故知其葉一致也。張仲景竹葉湯，惟用淡竹。元素曰：竹葉苦平，陰中微陽。杲曰：竹葉辛苦寒，可升可降，陽中陰也。其用有二：除新久風邪之煩熱，止喘促氣勝之上衝。",
            "弘景曰：凡取竹瀝，惟用淡、苦、䈽竹者。",
            "雷曰：久渴心煩，宜投竹瀝。",
            "震亨曰：竹瀝滑痰，非助以薑汁不能行。諸方治胎產金瘡口噤，與血虛自汗，消渴小便多，皆是陰虛之病，無不用之。產後不礙虛，胎前不損子。本草言其大寒，似與石膏、黃芩同類。而世俗因大寒二字，棄而不用。《經》云：陰虛則發熱。竹瀝味甘性緩，能除陰虛之有大熱者。",
            "寒而能補，與薯蕷寒補義同。大寒言其功，非獨言其氣也。世人食筍，自幼至老，未有因其寒而病者。瀝即筍之液也，又假於火而成，何寒如此之甚耶？但能食者用荊瀝，不能食者用竹瀝。",
            "時珍曰：竹瀝性寒而滑，大抵因風火燥熱而有痰者宜之。若寒濕胃虛腸滑之人服之，則反傷腸胃。筍性滑利，多食瀉人，僧家謂之刮腸篦，即此義也。丹溪朱氏謂大寒言其功不言其氣，殊悖於理。謂大寒為氣，何害於功？《淮南子》云：槁竹有火，不鑽不然。今苗僚人以干竹片相戛取火，則竹性雖寒，亦未必大寒也。",
            "《神仙傳》云：離婁公服竹汁餌桂，得長生。蓋竹汁性寒，以桂濟之，亦與用薑汁佐竹瀝之意相同。淡竹今人呼為水竹，有大小二種，此竹汁多而甘。沈存中言苦竹之外皆為淡竹，誤矣。",
            "《別錄》曰：竹實出益州。",
            "弘景曰：竹實出藍田。江東乃有花而無實，頃來斑斑有實，狀如小麥，可為飯食。",
            "承曰：舊有竹實，鸞鳳所食。今近道竹間，時見開花小白如棗花，亦結實如小麥子，無氣味而澀。江浙人號為竹實，以為荒年之兆，其竹即死，必非鸞鳳所食者。近有餘幹人言：竹實大如雞子，竹葉層層包裹，味甘勝蜜，食之令人心膈清涼，生深竹林茂盛蒙密處。頃因得之，但日久汁枯乾而味尚存爾。乃知鸞鳳所食，非常物也。",
            "時珍曰：按：陳藏器《本草》云：竹肉，一名竹實，生苦竹枝上，大如雞子，似肉臠，有大毒。須以灰汁煮二度，煉訖，乃依常菜茹食。煉不熟，則戟人喉出血，手爪盡脫也。此說與陳承所說竹實相似，恐即一物，但苦竹上者有毒爾。與竹米之竹實不同。",
            "山白竹（即山間小白竹也）"
        ],
        "附方": [
            {
                "名稱": "上氣發熱，因奔趁走馬後，飲冷水所致者。竹葉三斤，橘皮三兩，水一斗，煮五升，細服。三日一劑。（《肘後方》）。時行發黃",
                "方法": "竹葉五升（切），小麥七升，石膏三兩，水一斗半，煮取七升，細服，盡劑愈。（《肘後方》）"
            },
            {
                "名稱": "產後煩熱逆氣",
                "方法": "用甘竹根（切）一斗五升，煮取七升，去滓，入小麥二升，大棗二十枚，復煮麥熟三、四沸，入甘草一兩，麥門冬一升，再煎至二升。每服五合。（《婦人良方》）"
            },
            {
                "名稱": "傷寒勞復",
                "方法": "傷寒後交接勞復，卵腫腹痛。竹皮一升，水三升，煮五沸，服汁。（朱肱《南陽活人書》）"
            },
            {
                "名稱": "婦人勞復，病初愈，有所勞動，致熱氣衝胸，手足搐搦拘急，如中風狀",
                "方法": "淡竹青茹半斤，栝蔞二兩，水二升，煎一升，分二服。（《活人書》）。"
            },
            {
                "名稱": "產後煩熱，內虛短氣",
                "方法": "甘竹茹湯：用甘竹茹一升，人參、茯苓、甘草各二兩，黃芩二兩。水六升，煎二升，分服，日三服。（《婦人良方》）。"
            },
            {
                "名稱": "婦人損胎",
                "方法": "孕八、九月，或墜傷，牛馬驚傷，心痛。用青竹茹五兩，酒一升，煎五合服。（《子母秘錄》）。"
            },
            {
                "名稱": "月水不斷",
                "方法": "青竹茹微炙，為末。每服三錢，水一盞，煎服。（《普濟方》）。"
            },
            {
                "名稱": "小兒熱痛",
                "方法": "口噤體熱。竹青茹三兩，醋三升，煎一升，服一合。（《子母秘錄》）。"
            },
            {
                "名稱": "齒血不止",
                "方法": "生竹皮，醋浸，令人含之，噀其背上三過。以茗汁漱之。（《千金方》）。"
            },
            {
                "名稱": "牙齒宣露",
                "方法": "黃竹葉、當歸尾，研末，煎湯，入鹽含漱。（《永類方》）。"
            },
            {
                "名稱": "飲酒頭痛",
                "方法": "竹茹二兩，水五升，煮三升，納雞子三枚，煮三沸，食之。（《千金方》）。"
            },
            {
                "名稱": "傷損內痛",
                "方法": "兵杖所加，木石所迮，血在胸、背、脅中刺痛。用青竹茹、亂髮各一團，炭火炙焦為末。酒一升，煮三沸，服之。三服愈。（《千金方》）"
            },
            {
                "名稱": "中風口噤",
                "方法": "竹瀝、薑汁等分，日日飲之。（《千金方》）"
            },
            {
                "名稱": "小兒口噤體熱",
                "方法": "用竹瀝二合。暖飲，分三、四服。（《兵部手集》）。"
            },
            {
                "名稱": "產後中風，口噤，身直面青，手足反張",
                "方法": "竹瀝飲一、二升，即蘇。（《梅師方》）。"
            },
            {
                "名稱": "破傷中風",
                "方法": "凡閃脫折骨諸瘡，慎不可當風用扇，中風則發痓，口噤項急，殺人。急飲竹瀝二、三升。忌冷飲食及酒。竹瀝卒難得，可合十許束並燒取之。（《外臺秘要》）。"
            },
            {
                "名稱": "金瘡中風，口噤欲死",
                "方法": "竹瀝半升，微微暖服。（《廣利方》）。"
            },
            {
                "名稱": "大人喉風",
                "方法": "筀竹油，頻飲之。（《集簡方》）。"
            },
            {
                "名稱": "小兒重舌",
                "方法": "竹瀝漬黃柏，時時點之。（《簡便方》）。"
            },
            {
                "名稱": "小兒傷寒",
                "方法": "淡竹瀝、葛根汁各六合。細細與服。（《千金方》）。"
            },
            {
                "名稱": "小兒狂語，夜後便發",
                "方法": "竹瀝夜服二合。（姚和眾《至寶方》）。"
            },
            {
                "名稱": "婦人胎動",
                "方法": "妊娠因夫所動，困絕。以竹瀝飲一升，立愈。（《產寶》）"
            },
            {
                "名稱": "孕婦子煩",
                "方法": "楊氏產乳：竹瀝，頻頻飲之。《梅師方》：茯苓二兩，竹瀝一升，水四升，煎二升，分三服。不瘥，更作之。"
            },
            {
                "名稱": "時氣煩躁，五、六日不解",
                "方法": "青竹瀝半盞，新水半盞，相和令勻，非時服。（《千金方》）。"
            },
            {
                "名稱": "消渴尿多",
                "方法": "竹瀝恣飲，數日愈。（《肘後方》）。"
            },
            {
                "名稱": "咳嗽肺痿",
                "方法": "大人、小兒咳逆短氣，胸中吸吸，咳出涕唾，嗽出臭膿。用淡竹瀝一合，服之，日三、五次，以愈為度。（李絳《兵部手集》）。"
            },
            {
                "名稱": "產後虛汗",
                "方法": "淡竹瀝三合，暖服，須臾再服。（昝殷《產寶》）。"
            },
            {
                "名稱": "小兒吻瘡",
                "方法": "竹瀝和黃連、黃柏、黃丹敷之。（《全幼心鑑》）。"
            },
            {
                "名稱": "小兒赤目",
                "方法": "淡竹瀝點之。或入人乳。（《古今錄驗》）。"
            },
            {
                "名稱": "赤目眥痛不得開者，肝經實熱所致，或生障翳",
                "方法": "用苦竹瀝五合，黃連二分。綿裹浸一宿，頻點之，令熱淚出。（《梅師方》）。"
            },
            {
                "名稱": "猝牙齒痛",
                "方法": "苦竹燒一頭，其一頭汁出，熱揩之。（姚僧坦《集驗方》）。"
            },
            {
                "名稱": "丹石毒發",
                "方法": "頭眩耳鳴，恐懼不安。淡竹瀝，頻服二、三升。（《古今錄驗》）"
            },
            {
                "名稱": "竹筍",
                "方法": "見菜部。"
            }
        ],
        "修治": [
            "機曰：將竹截作二尺長，劈開。以磚兩片對立，架竹於上。以火炙出其瀝，以盤承取。時珍曰：一法：以竹截長五、六寸，以瓶盛，倒懸，下用一器承之，周圍以炭火逼之，其油瀝於器下也。"
        ]
    }
]