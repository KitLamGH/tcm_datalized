[
    {
        "名字": "谷部第二十二卷",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "附註": [
            "魏李當之《藥錄》，《吳普本草》，宋雷斆《炮炙》，齊徐之才《藥對》，唐楊損之《刪繁》，蕭炳《四聲》，孫思邈《千金》，南唐陳士良《食性》，蜀韓保升《重注》，宋寇宗奭《衍義》，金張元素《珍珠囊》，元李杲《法象》，王好古《湯液》，明王綸《集要》，汪機《會編》，陳嘉謨《蒙筌》"
        ]
    },
    {
        "名字": "谷之一",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        }
    },
    {
        "名字": "胡麻",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "校正": [
            "今據沈存中、寇宗奭二說，併入《本經》青蘘及《嘉祐》新立白油麻、胡麻油為一條。"
        ],
        "別稱": [
            "巨勝（《本經》）",
            "方莖（《吳普》）",
            "狗蝨（《別錄》）",
            "油麻（《食療》）",
            "脂麻（《衍義》"
        ],
        "釋名": [
            "俗作芝麻，非）。葉名青蘘（音箱）。莖名麻䕸（音皆，亦作秸）。",
            "時珍曰：按：沈存中《筆談》云：胡麻即今油麻，更無他說。古者中國止有大麻，其實為蕡。漢使張騫始自大宛得油麻種來，故名胡麻，以別中國大麻也。寇宗奭《衍義》，亦據此釋胡麻，故今併入油麻焉。巨勝即胡麻之角巨如方勝者，非二物也。方莖以莖名，狗蝨以形名，油麻、脂麻謂其多脂油也。",
            "按張揖《廣雅》：胡麻一名藤弘，弘亦巨也。《別錄》一名鴻藏者，乃藤弘之誤也。又杜寶《拾遺記》云：隋大業四年，改胡麻曰交麻。"
        ],
        "集解": [
            "《別錄》曰：胡麻一名巨勝，生上黨川澤，秋採之。青蘘，巨勝苗也，生中原川穀。",
            "弘景曰：胡麻，八谷之中，惟此為良。純黑者名巨勝。巨者，大也。本生大宛，故名胡麻。又以莖方者為巨勝，圓者為胡麻。",
            "恭曰：其角作八稜者為巨勝，四稜者為胡麻。都以烏者為良，白者為劣。",
            "詵曰：沃地種者八稜，山田種者四稜。土地有異，功力則同。斆曰：巨勝有七稜，色赤味酸澀者，乃真。其八稜者，兩頭尖者，色紫黑者，及烏油麻，並呼胡麻，誤矣。",
            "頌曰：胡麻處處種之，稀復野生。苗梗如麻，而葉圓銳光澤。嫩時可作蔬，道家多食之。《本經》謂胡麻一名巨勝。陶弘景以莖之方圓分別，蘇恭以角稜多少分別，仙方有服胡麻、巨勝二法，功用小別，是皆以為二物矣。或云即今油麻，本生胡中，形體類麻，故名胡麻。八谷之中最為大勝，故名巨勝，乃一物二名。",
            "如此則是一物而有二種，如天雄、附子之類。故葛洪云：胡麻中有一葉兩尖者為巨勝。《別錄》序例云：細麻即胡麻也，形扁扁爾。其莖方者名巨勝，是也。今人所用胡麻之葉，如荏而狹尖。莖高四、五尺。黃花，生子成房，如胡麻角而小。嫩時可食，甚甘滑，利大腸。皮亦可作布，類大麻，色黃而脆，俗亦謂之黃麻。",
            "其實黑色，如韭子而粒細，味苦如膽，杵末略無膏油。其說各異。此乃服食家要藥，乃爾差誤，豈復得效也？",
            "宗奭曰：胡麻諸說參差不一，止是今人脂麻，更無他義。以其種來自大宛，故名胡麻。今胡地所出者皆肥大，其紋鵲，其色紫黑，取油亦多。《嘉祐本草》白油麻與此乃一物，但以色言之，比胡地之麻差淡，不全白爾。今人通呼脂麻，故二條治療大同。如川大黃、上黨人參之類，特以其地所宜立名，豈可與他土者為二物乎？",
            "時珍曰：胡麻即脂麻也。有遲、早二種，黑、白、赤三色，其莖皆方。秋開白花，亦有帶紫豔者。節節結角，長者寸許。有四稜、六稜者，房小而子少；七稜、八稜者，房大而子多，皆隨土地肥瘠而然。蘇恭以四稜為胡麻，八稜為巨勝，正謂其房勝巨大也。其莖高者三、四尺，有一莖獨上者，角纏而子少；有開枝四散者，角繁而子多，皆因苗之稀稠而然也。其葉有本團而末銳者。",
            "有本團而末分三丫如鴨掌形者，葛洪謂一葉兩尖為巨勝者指此。蓋不知烏麻、白麻，皆有二種葉也。",
            "按：《本經》胡麻一名巨勝，《吳普本草》一名方莖，《抱朴子》及《五符經》並云巨勝一名胡麻，其說甚明。至陶弘景始分莖之方圓。雷斆又以赤麻為巨勝，謂烏麻非胡麻。《嘉祐本草》復出白油麻，以別胡麻。並不知巨勝即胡麻中丫葉巨勝而子肥者，故承誤啟疑如此。惟孟詵謂四稜、八稜為土地肥瘠。",
            "寇宗奭據沈存中之說，斷然以脂麻為胡麻，足以證諸家之誤矣。又賈思勰《齊民要術》種收胡麻法，即今種收脂麻之法，則其為一物尤為可據。今市肆間，因莖分方圓之說，遂以茺蔚子偽為巨勝，以黃麻子及大藜子偽為胡麻，誤而又誤矣。茺蔚子長一分許，有三稜。黃麻子黑如細韭子，味苦。",
            "大藜子狀如壁蝨及酸棗核仁，味辛甘，並無脂油，不可不辨。梁簡文帝《勸醫文》有云：世誤以灰滌菜子為胡麻。則胡麻之訛，其來久矣。",
            "慎微曰：俗傳胡麻須夫婦同種則茂盛。故《本事詩》云：胡麻好種無人種，正是歸時又不歸。",
            "胡麻"
        ],
        "修治": [
            "弘景曰：服食胡麻，取烏色者，當九蒸九曝，熬搗餌之。斷谷，長生，充飢。雖易得，而學者未能常服，況余藥耶？蒸不熟，令人發落。其性與茯苓相宜。俗方用之甚少，時以合湯丸爾。",
            "斆曰：凡修事以水淘去浮者，曬乾，以酒拌蒸，從巳至亥，出攤曬乾。臼中舂去粗皮，留薄皮。以小豆對拌，同炒，豆熟，去豆用之。"
        ],
        "氣味": [
            "甘，平，無毒"
        ],
        "氣味補充": [
            "",
            "士良曰：初食利大小腸，久食即否，去陳留新。",
            "《鏡源》曰：巨勝可煮丹砂。"
        ],
        "主治": [
            "傷中虛羸，補五內，益氣力，長肌肉，填髓腦。久服，輕身不老（《本經》）。堅筋骨，明耳目，耐飢渴，延年。療金瘡止痛，及傷寒溫瘧大吐後，虛熱羸困（《別錄》）。補中益氣，潤養五臟，補肺氣，止心驚，利大小腸，耐寒暑，逐風濕氣、遊風、頭風，治勞氣，產後羸困，催生落胞。細研塗發令長。",
            "白蜜蒸餌，治百病（《日華》）。炒食，不生風。病風人久食，則步履端正，語言不謇（李廷飛）。生嚼塗小兒頭瘡，煎湯浴惡瘡、婦人陰瘡，大效（蘇恭）。"
        ],
        "附方": []
    },
    {
        "名字": "白油麻",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "氣味": [
            "甘，大寒，無毒"
        ],
        "氣味補充": [
            "",
            "宗奭曰：白脂麻，世用不可一日闕者，亦不至於大寒也。",
            "原曰：生者性寒而治疾，炒者性熱而發病，蒸者性溫而補人。",
            "詵曰：久食抽人肌肉。其汁停久者，飲之發霍亂。"
        ],
        "主治": [
            "治虛勞，滑腸胃，行風氣，通血脈，去頭上浮風，潤肌肉。食後生啖一合，終身勿輟。又與乳母服之，孩子永不生病。客熱，可作飲汁服之。生嚼，敷小兒頭上諸瘡，良（孟詵）。仙方蒸以辟穀（蘇頌）。"
        ],
        "發明": [
            "甄權曰：巨勝乃《仙經》所重。以白蜜等分合服，名靜神丸。治肺氣，潤五臟，其功甚多。亦能休糧，填人精髓，有益於男子。患人虛而吸吸者，加而用之。",
            "時珍曰：胡麻取油以白者為勝。服食以黑者為良，胡地者尤妙。取其黑色入通於腎，而能潤燥也。赤者狀如老茄子，殼厚油少，但可食爾，不堪服食。唯錢乙治小兒痘疹變黑歸腎，百祥丸，用赤脂麻煎湯送下，蓋亦取其解毒耳。《五符經》有巨勝丸，云：即胡麻，本生大宛，五穀之長也。",
            "服之不息，可以知萬物，通神明，與世常存。《參同契》亦云：巨勝可延年，還丹入口中。古以胡麻為仙藥，而近世罕用，或者未必有此神驗，但久服有益而已耶？劉、阮入天台，遇仙女，食胡麻飯。亦以胡麻同米作飯，為仙家食品焉爾。又按蘇東坡與程正輔書云：凡痔疾，宜斷酒肉與鹽酪、醬菜、厚味及粳米飯，唯宜食淡面一味。及以九蒸胡麻（即黑脂麻），同去皮茯苓，入少白蜜為麨食之。",
            "日久氣力不衰而百病自去，而痔漸退。此乃長生要訣，但易知而難行爾。據此說，則胡麻為脂麻尤可憑矣。其用茯苓，本陶氏注胡麻之說也。近人以脂麻擂爛去滓，入綠豆粉作腐食。其性平潤，最益老人。"
        ],
        "附方": [
            {
                "名稱": "服食胡麻",
                "方法": "《抱朴子》云：用上黨胡麻三斗，淘淨甑蒸，令氣遍，日乾，以水淘去沫再蒸，如此九度，以湯脫去皮，簸淨，炒香為末，白蜜或棗膏丸彈子大。每溫酒化下一丸，日三服。忌毒魚、狗肉、生菜。服至百日，能除一切痼疾；一年，身面光澤不飢；二年，白髮返黑；三年，齒落更生；四年，水火不能害；五年，行及奔馬；久服，長生。若欲下之，飲葵菜汁。"
            },
            {
                "名稱": "孫真人云",
                "方法": "用胡麻三升，去黃褐者，蒸三十遍，微炒香為末。入白蜜三升，杵三百下，丸梧桐子大。每旦服五十丸。人過四十以上，久服明目洞視，腸柔如筋也。"
            },
            {
                "名稱": "《神仙傳》云",
                "方法": "魯女生服胡麻餌術，絕谷八十餘年，甚少壯，日行三百里，走及獐鹿。服食巨勝，治五臟虛損，益氣力，堅筋骨。用巨勝，九蒸九曝，收貯。每服二合，湯浸布裹，挼去皮再研，水濾汁煎飲，和粳米煮粥食之。時珍曰：古有服食胡麻、巨勝二法。方不出於一人，故有二法，其實一物也。"
            },
            {
                "名稱": "白髮返黑",
                "方法": "烏麻，九蒸九曬，研末，棗膏丸，服之。（《千金方》）。"
            },
            {
                "名稱": "腰腳疼痛",
                "方法": "新胡麻一升，熬香杵末。日服一小升，服至一斗永瘥。溫酒、蜜湯、薑汁皆可下。（《千金》）。"
            },
            {
                "名稱": "手腳痠痛微腫",
                "方法": "用脂麻五升熬研，酒一升，浸一宿。隨意飲。（《外臺》）"
            },
            {
                "名稱": "入水肢腫作痛",
                "方法": "生胡麻搗塗之。（《千金》）"
            },
            {
                "名稱": "偶感風寒",
                "方法": "脂麻炒焦，乘熱擂酒飲之，暖臥取微汗出良。"
            },
            {
                "名稱": "中暑毒死",
                "方法": "救生散：用新胡麻一升，微炒令黑，攤冷為末，新汲水調服三錢。或丸彈子大，水下。（《經驗後方》）"
            },
            {
                "名稱": "嘔啘不止",
                "方法": "白油麻一大合，清酒半升，煎取三合，去麻頓服。（《近效方》）。"
            },
            {
                "名稱": "牙齒痛腫",
                "方法": "胡麻五升，水一斗，煮汁五升。含漱吐之，不過二劑，神良。（《肘後》）。"
            },
            {
                "名稱": "熱淋莖痛",
                "方法": "烏麻子、蔓荊子各五合，炒黃，緋袋盛，以井華水三升浸之。每食前服一錢。（《聖惠方》）。"
            },
            {
                "名稱": "小兒下痢赤白",
                "方法": "用油麻一合搗，和蜜湯服之。（《外臺》）。"
            },
            {
                "名稱": "解下胎毒",
                "方法": "小兒初生，嚼生脂麻，綿包，與兒咂之，其毒自下。"
            },
            {
                "名稱": "小兒急疳",
                "方法": "油麻嚼敷之。（《外臺》）。"
            },
            {
                "名稱": "小兒軟癤",
                "方法": "油麻炒焦，乘熱嚼爛敷之。（譚氏《小兒方》）。"
            },
            {
                "名稱": "頭面諸瘡",
                "方法": "脂麻生嚼敷之。（《普濟》）"
            },
            {
                "名稱": "小兒瘰癧",
                "方法": "脂麻、連翹等分。為末。頻頻食之。（《簡便方》）"
            },
            {
                "名稱": "疔腫惡瘡",
                "方法": "胡麻（燒灰）、針砂等分，為末。醋和敷之，日三。（《普濟方》）。"
            },
            {
                "名稱": "痔瘡風腫作痛",
                "方法": "胡麻子煎湯洗之，即消。"
            },
            {
                "名稱": "坐板瘡疥",
                "方法": "生脂麻嚼敷之。（筆峰《雜興》）。"
            },
            {
                "名稱": "陰癢生瘡",
                "方法": "胡麻嚼爛敷之，良。（《肘後》），"
            },
            {
                "名稱": "乳瘡腫痛",
                "方法": "用脂麻炒焦，研末。以燈窩油調塗，即安。"
            },
            {
                "名稱": "婦人乳少",
                "方法": "脂麻炒研，入鹽少許，食之。（唐氏）。"
            },
            {
                "名稱": "湯火傷灼",
                "方法": "胡麻生研如泥，塗之。（《外臺》）。"
            },
            {
                "名稱": "蜘蛛咬瘡",
                "方法": "油麻研爛敷之。（《經驗後方》）。"
            },
            {
                "名稱": "諸蟲咬傷",
                "方法": "同上。"
            },
            {
                "名稱": "蚰蜒入耳",
                "方法": "胡麻炒研，作袋枕之。（《梅師》）"
            },
            {
                "名稱": "谷賊屍咽，喉中痛癢，此因誤吞谷芒，搶刺癢痛也。谷賊屬咽，馬喉風屬喉，不可不分",
                "方法": "用脂麻炒研，白湯調下。（《三因方》）。"
            },
            {
                "名稱": "癰瘡不合",
                "方法": "烏麻炒黑，搗敷之。（《千金》）。"
            },
            {
                "名稱": "小便尿血",
                "方法": "胡麻三升杵末，以東流水二升浸一宿，平旦絞汁，頓熱服。（《千金方》）。"
            }
        ]
    },
    {
        "名字": "胡麻油",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "氣味": [
            "甘，微寒，無毒",
            "甘，寒，無毒"
        ],
        "氣味補充": [
            "",
            ""
        ],
        "主治": [
            "利大腸，產婦胞衣不落。生油摩瘡腫，生禿髮（《別錄》）。去頭面遊風（孫思邈）。主天行熱閟，腸內結熱。服一合，取利為度（藏器）。主喑啞，殺五黃，下三焦熱毒氣，通大小腸，治蛔心痛。敷一切惡瘡疥癬，殺一切蟲。取一合，和雞子兩顆，芒硝一兩，攪服。",
            "少時，即瀉下熱毒，甚良（孟詵）。陳油：煎膏，生肌長肉止痛，消癰腫，補皮裂（《日華》）。治癰疽熱病（蘇頌）。解熱毒、食毒、蟲毒，殺諸蟲螻蟻（時珍）。",
            "能吐風痰食毒，塗癰腫熱毒。又治猘犬咬傷，以灌瘡口，甚良（時珍）。",
            "麻枯餅",
            "時珍曰：此乃榨去油麻滓也。亦名麻糝（音辛）。荒歲人亦食之。可以養魚肥田，亦《周禮》草人強堅用蕡之義。",
            "五臟邪氣，風寒濕痹，益氣，補腦髓，堅筋骨。久服，耳目聰明，不飢不老增壽（《本經》）。主傷暑熱（思邈）。作湯沐頭，去風潤髮，滑皮膚，益血色（《日華》）。治崩中血凝注者，生搗一升，熱湯絞汁半升服，立愈（甄權）。祛風解毒潤腸。又治飛絲入咽喉者，嚼之即愈（時珍）。",
            "生禿髮（思邈）。潤大腸。人身上生肉疔者，擦之即愈（時珍）。",
            "燒灰，入點痣去惡肉方中用（時珍）。"
        ],
        "發明": [
            "藏器曰：大寒，乃常食所用。而發冷疾，滑精髓，發臟腑渴，困脾臟。令人體重損聲。",
            "士良曰：有牙齒疾及脾胃疾人，切不可吃。治飲食物，須逐日熬熟用之。若經宿，即動氣也。",
            "劉完素曰：油生於麻，麻溫而油寒，同質而異性也。",
            "震亨曰：香油乃炒熟脂麻所出，食之美，且不致疾。若煎煉過，與火無異矣。",
            "時珍曰：張華《博物志》言：積油滿百石，則自能生火。陳霆《墨談》言：衣絹有油，蒸熱則出火星。是油與火同性矣。用以煎煉食物，尤能動火生痰。陳氏謂之大寒，珍意不然。但生用之，有潤燥解毒、止痛消腫之功，似乎寒耳。且香油能殺蟲，而病發症者嗜油；煉油能自焚，而氣盡則反冷。此又物之玄理也。",
            "宗奭曰：青蘘即油麻葉也。以湯浸，良久涎出，稠黃色，婦人用之梳髮，與《日華》作湯沐發之說相符，則胡麻之為脂麻無疑。",
            "弘景曰：胡麻葉甚肥滑，可沐頭。但不知云何服之？《仙方》並無用此，亦當陰乾為丸散爾。",
            "時珍曰：按：服食家有種青蘘作菜食法，云：秋間取巨勝子種畦中，如生菜之法。候苗出採食，滑美不減於葵。則本草所著者，亦茹蔬之功，非入丸散也。",
            "胡麻花",
            "思邈曰：七月採最上標頭者，陰乾用之。",
            "藏器曰：陰乾漬汁，溲麵食，至韌滑。"
        ],
        "附方": [
            {
                "名稱": "發症飲油",
                "方法": "《外臺》云：病發症者，欲得飲油。用油一升，入香澤煎之。盛置病人頭邊，令氣入口鼻，勿與飲之。疲極眠睡，蟲當從口出。急以石灰粉手捉取抽盡，即是發也。初出，如不流水中濃菜形。又云：治胸喉間覺有症蟲上下，嘗聞蔥、豉食香，此乃發症蟲也。二日不食，開口而臥。以油煎蔥、豉令香，置口邊。蟲當出，以物引去之，必愈。"
            },
            {
                "名稱": "發瘕腰痛",
                "方法": "《南史》云：宋明帝宮人腰痛牽心，發則氣絕。徐文伯診曰：發瘕也。以油灌之。吐物如發，引之長三尺，頭已成蛇，能動搖，懸之滴盡，唯一發爾。"
            },
            {
                "名稱": "吐解蠱毒",
                "方法": "以清油多飲，取吐。（《嶺南方》）。"
            },
            {
                "名稱": "解河豚毒",
                "方法": "一時倉卒無藥。急以清麻油多灌，取吐出毒物，即愈。（《衛生易簡方》）。"
            },
            {
                "名稱": "解砒石毒",
                "方法": "麻油一碗，灌之。（《衛生方》）。"
            },
            {
                "名稱": "大風熱疾",
                "方法": "《近效方》云：婆羅門僧療大風疾，並熱風手足不遂，壓丹石熱毒。用硝石一兩，生烏麻油二大升，同納鐺中。以土墼蓋口，紙泥固濟，細火煎之。初煎氣腥，藥熟則香氣發。更以生脂麻油二大升和合，微煎之。以意斟量得所，即內不津器中。凡大風人，用紙屋子坐病人，外面燒火發汗，日服一大合，壯者日二服。"
            },
            {
                "名稱": "三七日",
                "方法": "頭面疱瘡皆滅也。（《圖經》）。"
            },
            {
                "名稱": "傷寒發黃",
                "方法": "生烏麻油一盞，水半盞，雞子白一枚，和攪服盡。（《外臺》）。"
            },
            {
                "名稱": "小兒發熱",
                "方法": "不拘風寒飲食時行痘疹，並宜用之：以蔥涎入香油內，手指蘸油摩擦小兒五心、頭面、項背諸處，最能解毒涼肌。（《直指》）。"
            },
            {
                "名稱": "預解痘毒",
                "方法": "《外臺》云：時行暄暖，恐發痘瘡。用生麻油一小盞，水一盞，旋旋傾下油內，柳枝攪稠如蜜。每服二、三蜆殼，大人二合，臥時服之。三、五服，大便快利，瘡自不生矣。此扁鵲油劑法也。《直指》：用麻油、童便各半盞，如上法服。"
            },
            {
                "名稱": "小兒初生大小便不通。用真香油一兩",
                "方法": "皮硝少許，同煎滾。冷定，徐徐灌入口中，嚥下即通。（《藺氏經驗方》）。"
            },
            {
                "名稱": "卒熱心痛",
                "方法": "生麻油一合，服之良。（《肘後方》）。"
            },
            {
                "名稱": "鼻衄不止",
                "方法": "紙條蘸真麻油入鼻取嚏，即愈。有人一夕衄血盈盆，用此而效。（《普濟方》）。"
            },
            {
                "名稱": "胎死腹中",
                "方法": "清油和蜜等分，入湯頓服。（《普濟方》）。"
            },
            {
                "名稱": "漏胎難產",
                "方法": "因血乾澀也。用清油半兩，好蜜一兩，同煎數十沸，溫服，胎滑即下。他藥無益，以此助血為效。（《胎產須知》）。"
            },
            {
                "名稱": "產腸不收",
                "方法": "用油五斤，煉熟盆盛。令婦坐盆中，飯久。先用皂角（炙，去皮）研末。吹少許入鼻作嚏，立上。（《斗門》）。"
            },
            {
                "名稱": "癰疽發背，初作即服此，使毒氣不內攻",
                "方法": "以麻油一斤，銀器煎二十沸，和醇醋二碗。分五次，一日服盡。（《直指》）。"
            },
            {
                "名稱": "腫毒初起",
                "方法": "麻油煎蔥黑色，趁熱通手旋塗，自消。（《百一選方》）"
            },
            {
                "名稱": "喉痹腫痛生油一合灌之",
                "方法": "立愈。（《總錄》）。"
            },
            {
                "名稱": "丹石毒發，發熱者",
                "方法": "不得食熱物，不用火為使。但著厚衣暖臥，取油一匙，含咽。戒怒二七日也。《枕中記》云：服丹石人，先宜以麻油一升，薤白三升（切），納油中，微火煎黑，去滓。合酒每服三合，百日氣血充盛也。"
            },
            {
                "名稱": "身面瘡疥",
                "方法": "方同下。"
            },
            {
                "名稱": "梅花禿癬",
                "方法": "用清油一碗，以小竹子燒火入內煎沸，瀝豬膽汁一個，和勻，剃頭擦之，二、三日即愈。勿令日曬。（《普濟方》）。"
            },
            {
                "名稱": "赤禿髮落",
                "方法": "香油、水等分，以銀釵攪和。日日擦之，發生乃止。（《普濟方》）。"
            },
            {
                "名稱": "發落不生",
                "方法": "生胡麻油塗之。（《普濟方》）。"
            },
            {
                "名稱": "令髮長黑",
                "方法": "生麻油、桑葉煎過，去滓。沐發，令長數尺。（《普濟》）。"
            },
            {
                "名稱": "滴耳治聾",
                "方法": "生油日滴三、五次。候耳中塞出，即愈。（《總錄》）。"
            },
            {
                "名稱": "蚰蜒入耳",
                "方法": "劉禹錫《傳信方》：用油麻油作煎餅，枕臥，須臾自出。李元淳尚書在河陽日，蚰蜒入耳，無計可為。腦悶有聲，至以頭擊門柱。奏狀危困，因發御藥療之，不驗。忽有人獻此方，乃愈。（《圖經》）。"
            },
            {
                "名稱": "蜘蛛咬毒",
                "方法": "香油和鹽，摻之。（《普濟方》）。"
            },
            {
                "名稱": "冬月唇裂",
                "方法": "香油頻頻抹之。（《相感志》）。"
            },
            {
                "名稱": "身面白癜",
                "方法": "以酒服生胡麻油一合，一日三服，至五斗瘥。忌生冷、豬、雞、魚、蒜等百日。（《千金》）。"
            },
            {
                "名稱": "小兒丹毒",
                "方法": "生麻油塗之。（《千金》）。"
            },
            {
                "名稱": "打撲傷腫",
                "方法": "熟麻油和酒飲之，以火燒熱地臥之，覺即疼腫俱消。松陽民相毆，用此法，經官驗之，了無痕跡。（趙葵《行營雜錄》）。"
            },
            {
                "名稱": "虎爪傷人",
                "方法": "先吃清油一碗，仍以油淋洗瘡口。（趙原陽《濟急方》）。"
            },
            {
                "名稱": "毒蜂螫傷",
                "方法": "清油搽之妙。（同上）。"
            },
            {
                "名稱": "毒蛇螫傷",
                "方法": "急飲好清油一二盞解毒，然後用藥也。（《濟急良方》）"
            },
            {
                "名稱": "揩牙烏須",
                "方法": "麻枯八兩，鹽花三兩，用生地黃十斤取汁，同入鐺中熬干。以鐵蓋覆之，鹽泥泥之，煅赤，取研末。日用三次，揩畢，飲薑茶。先從眉起，一月皆黑也。（《養老書》）。"
            },
            {
                "名稱": "疽瘡有蟲",
                "方法": "生麻油滓貼之，綿裹，當有蟲出。（《千金方》）。"
            },
            {
                "名稱": "青蘘（音穰。《本經》上品），恭曰",
                "方法": "自草部移附此。"
            },
            {
                "名稱": "胡麻花陰乾為末",
                "方法": "以烏麻油漬之，日塗。（《外臺秘要》）。"
            },
            {
                "名稱": "小兒鹽哮",
                "方法": "脂麻秸，瓦內燒存性，出火毒，研末。以淡豆腐蘸食之。（《摘玄方》）。"
            },
            {
                "名稱": "聤耳出膿",
                "方法": "白麻秸刮取一合，花胭脂一枚，為末。綿裹塞耳中。（《聖濟總錄》）。"
            }
        ],
        "釋名": [
            "夢神，巨勝苗也。生中原山谷。（《別錄》）。"
        ]
    },
    {
        "名字": "亞麻",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "別稱": [
            "鴉麻（《圖經》）",
            "壁蝨胡麻（《綱目》）"
        ],
        "釋名": [
            ""
        ],
        "集解": [
            "頌曰：亞麻子出兗州、威勝軍。苗葉俱青，花白色。八月上旬採其實用。",
            "時珍曰：今陝西人亦種之，即壁蝨胡麻也。其實亦可榨油點燈，氣惡不堪食。其莖穗頗似茺蔚，子不同。",
            "子"
        ],
        "氣味": [
            "甘，微溫，無毒"
        ],
        "氣味補充": [
            ""
        ],
        "主治": [
            "大風瘡癬（蘇頌）。"
        ]
    },
    {
        "名字": "大麻",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "別稱": [
            "火麻（《日用》）",
            "黃麻（俗名）",
            "漢麻（《爾雅翼》），雄者名枲麻（《詩疏》）",
            "牡麻（同上），雌者名苴麻（同上）",
            "茡麻（音字）"
        ],
        "釋名": [
            "花名麻蕡（《本經》）、麻勃。",
            "時珍曰：麻從兩𠂢在廣下，象屋下派麻之形也。𠂢音派，廣音儼。余見下注。雲漢麻者，以別胡麻也。"
        ],
        "集解": [
            ""
        ],
        "正誤": [
            "《本經》曰：麻蕡一名麻勃，麻花上勃勃者。七月七日採之良。麻子九月採。入土者損人。生太山川穀。",
            "弘景曰：麻蕡即牡麻，牡麻則無實。今人作布及履用之。",
            "恭曰：蕡即麻實，非花也。《爾雅》云：蕡，枲實。《儀禮》云：苴，麻之有蕡者。注云：有子之麻為苴。皆謂子也。陶以蕡為麻勃，謂勃勃然如花者，復重出麻子，誤矣。既以蕡為米穀上品，花豈堪食乎？",
            "藏器曰：麻子，早春種為春麻子，小而有毒；晚春種為秋麻子，入藥佳。壓油可以油物。",
            "宗奭曰：麻子，海東毛羅島來者，大如蓮實，最勝；其次出上郡、北地者，大如豆；南地者，子小。",
            "頌曰：麻子處處種之，績其皮以為布者。農家擇其子之有斑黑文者，謂之雌麻，種之則結子繁。他子則不然也。《本經》麻蕡、麻子所主相同，而麻花非所食之物，蘇恭之論似當矣。然《本草》朱字云，麻蕡味辛，麻子味甘，又似二物。疑《本草》與《爾雅》、《禮記》稱謂有不同者。",
            "又《藥性論》用麻花，云味苦，主諸風、女經不利。然則蕡也、子也、花也，其三物乎？",
            "時珍曰：大麻即今火麻，亦曰黃麻。處處種之，剝麻收子。有雌有雄：雄者為枲，雌者為苴。大科如油麻。葉狹而長，狀如益母草葉，一枝七葉或九葉。五、六月開細黃花成穗，隨即結實，大如胡荽子，可取油。剝其皮作麻。其秸白而有稜，輕虛可為燭心。《齊民要術》云：麻子放勃時，拔去雄者。",
            "若未放勃，先拔之，則不成子也。其子黑而重，可搗治為燭。即此也。《本經》有麻蕡、麻子二條，謂蕡即麻勃，謂麻子入土者殺人。蘇恭謂蕡是麻子，非花也。蘇頌謂蕡、子、花為三物。疑而不決。謹按：《吳普本草》云：麻勃一名麻花，味辛無毒。麻藍一名麻蕡，一名青葛，味辛甘有毒。",
            "麻葉有毒，食之殺人。麻子中仁無毒，先藏地中者，食之殺人。據此說則麻勃是花，麻蕡是實，麻仁是實中仁也。普三國時人，去古未遠，說甚分明。",
            "《神農本經》以花為蕡，以藏土入土殺人，其文皆傳寫脫誤爾。陶氏及唐宋諸家，皆不考究而臆度疑似，可謂疏矣。今依吳氏改正於下。",
            "麻勃",
            "普曰：一名麻花。",
            "時珍曰：觀《齊民要術》有放勃時拔去雄者之文，則勃為花明矣。"
        ],
        "氣味": [
            "辛，溫，無毒",
            "辛，平，有毒",
            "甘，平，無毒",
            "辛，有毒"
        ],
        "氣味補充": [
            "",
            "甄權曰：苦，微熱，無毒。畏牡蠣。入行血藥，以䗪蟲為之使。",
            "",
            "普曰：神農：辛。雷公：甘。岐伯：有毒。畏牡蠣、白薇。",
            "詵曰：微寒。",
            "普曰：先藏地中者，食之殺人。",
            "士良曰：多食損血脈，滑精氣，痿陽氣。婦人多食即髮帶疾。畏牡蠣、白薇，惡茯苓。",
            ""
        ],
        "主治": [
            "一百二十種惡風，黑色遍身苦癢，逐諸風惡血，治女人經候不通（《藥性》）。治健忘及金瘡內漏（時珍）。",
            "五勞七傷。多服，令人見鬼狂走（《本經》。詵曰：要見鬼者，取生麻子、菖蒲、鬼臼等分，杵丸彈子大。每朝向日服一丸。滿百日即見鬼也）。利五臟，下血，寒氣，破積止痹散膿。久服，通神明，輕身（《別錄》）。",
            "補中益氣。久服，肥健不老，神仙（《本經》）。治中風汗出，逐水氣，利小便，破積血，復血脈，乳婦產後余疾。沐發，長潤（《別錄》）。下氣，去風痹皮頑，令人心歡，炒香，浸小便，絞汁服之。婦人倒產，吞二、七枚即正（藏器）。潤五臟，利大腸風熱結燥及熱淋（士良）。",
            "補虛勞，逐一切風氣，長肌肉，益毛髮，通乳汁，止消渴，催生難產（《日華》）。取汁煮粥，去五臟風，潤肺，治關節不通，發落（孟詵）。利女人經脈，調大腸下痢。塗諸瘡癩，殺蟲。取汁煮粥食，止嘔逆（時珍）。",
            "熬黑壓油，敷頭，治發落不生。煎熟，時時啜之，治硫黃毒發身熱（時珍。出《千金方》、《外臺秘要》）。",
            "搗汁服五合，下蛔蟲；搗爛敷蠍毒，俱效（蘇恭）。浸湯沐髮長潤，令白髮不生。",
            "甄權曰：以葉一握，同子五升搗和，浸三日，去滓沐發。",
            "破血，通小便（時珍）。",
            "搗汁或煮汁服，主瘀血石淋（陶弘景）。治產難衣不出，破血壅脹，帶下崩中不止者，以水煮服之，效（蘇恭）。治熱淋下血不止，取三、九枚，洗淨，水五升，煮三升，分服，血止神驗（《藥性》）。根及葉搗汁服，治撾打瘀血，心腹滿氣短，及踠折骨痛不可忍者，皆效。無則以麻煮汁代之（蘇頌。出韋宙《獨行方》）。",
            "漚麻汁",
            "止消渴，治瘀血（蘇恭）。"
        ],
        "發明": [
            "弘景曰：麻勃方藥少用。術家合人參服之，逆知未來事。",
            "時珍曰：按：《範汪方》有治健忘方：七月七日收麻勃一升，人參二兩，為末，蒸令氣遍。每臨臥服一刀圭，能盡知四方之事。此乃治健忘，服之能記四方事也。陶云逆知未來事，過言矣。又《外臺》言生疔腫人，忌見麻勃，見之即死者，用胡麻、針砂、燭燼為末，醋和敷之。不知麻勃與疔何故相忌？亦如人有見漆即生瘡者，此理皆不可曉。",
            "弘景曰：麻子中仁，合丸藥並釀酒，大善。但性滑利。",
            "劉完素曰：麻，木谷也而治風，同氣相求也。",
            "好古曰：麻仁，手陽明、足太陰藥也。陽明病汗多、胃熱、便難，三者皆燥也。故用之以通潤也。",
            "成無己曰：脾欲緩，急食甘以緩之。麻仁之甘，以緩脾潤燥。",
            "時珍曰：按：郭文《瘡科心要》：烏金散治癰疽疔腫，時毒惡瘡。方中用火麻頭，同麻黃諸藥發汗，則葉之有毒攻毒可知矣。《普濟方》用之截瘧，尤可推焉。"
        ],
        "附方": [
            {
                "名稱": "瘰癧初起",
                "方法": "七月七日麻花、五月五日艾葉，等分，作炷，灸之百壯。（《外臺秘要》）。"
            },
            {
                "名稱": "金瘡內漏",
                "方法": "麻勃一兩，蒲黃二兩，為末。酒服一錢匕，日三，夜一。（同上）。"
            },
            {
                "名稱": "風病麻木",
                "方法": "麻花四兩，草烏一兩，炒存性為末，煉蜜調成膏。每服三分，白湯調下。"
            },
            {
                "名稱": "普曰",
                "方法": "一名麻藍，一名青葛。"
            },
            {
                "名稱": "時珍曰",
                "方法": "此當是麻子連殼者，故《周禮》朝事之籩供蕡、《月令》食麻，與大麻可食、蕡可供稍有分別，殼有毒而仁無毒也。"
            },
            {
                "名稱": "風癲百病",
                "方法": "麻子四升，水六升，猛火煮令芽生，去滓煎取二升，空心服之。或發或不發，或多言語，勿怪之。但令人摩手足，頃定。進三劑愈。（《千金》）。"
            },
            {
                "名稱": "服食法",
                "方法": "麻子仁一升，白羊脂七兩，蜜蠟五兩，白蜜一合，和杵蒸食之，不飢耐老。（《食療》）。"
            },
            {
                "名稱": "耐老益氣，久服不飢",
                "方法": "麻子仁二升，大豆一升，熬香為末，蜜丸。日二服。（《藥性論》）。大麻仁酒，治骨髓風毒疼痛，不可運動：用大麻仁水浸，取沉者一大升曝乾，於銀器中旋旋慢炒香熟，入木臼中搗至萬杵，待細如白粉即止，平分為十帖。每用一帖，取家釀無灰酒一大碗，同麻粉，用柳槌蘸入砂盆中擂之，濾去殼，煎至減半。"
            },
            {
                "名稱": "空腹溫服一帖。輕者四五帖見效",
                "方法": "甚者不出十帖，必失所苦，效不可言。（《篋中方》）。"
            },
            {
                "名稱": "麻子仁粥，治風水腹大，腰臍重痛，不可轉動",
                "方法": "用冬麻子半斤，研碎，水濾取汁，入粳米二合，煮稀粥，下蔥、椒、鹽豉。空心食。（《食醫心鏡》）。"
            },
            {
                "名稱": "老人風痹",
                "方法": "麻子煮粥，上法食之。"
            },
            {
                "名稱": "五淋澀痛",
                "方法": "麻子煮粥，如上法食之。（同上）。"
            },
            {
                "名稱": "大便不通",
                "方法": "麻子煮粥，如上法服之。（《肘後方》）。"
            },
            {
                "名稱": "麻子仁丸治脾約，大便秘而小便數",
                "方法": "麻子仁二升，芍藥半斤，厚朴一尺，大黃、枳實各一斤，杏仁一升，熬研，煉蜜丸梧桐子大。每以漿水下十丸，日三服。不知再加。（張仲景方）。"
            },
            {
                "名稱": "產後秘塞",
                "方法": "許學士云：產後汗多則大便秘，難於用藥，惟麻子蘇子粥最穩。不惟產後可服，凡老人諸虛風秘，皆得力也。用大麻子仁、紫蘇子各二合，洗淨研細，再以水研，濾取汁一盞，分二次煮粥啜之。（《本事方》）。"
            },
            {
                "名稱": "產後瘀血不盡",
                "方法": "麻子仁五升，酒一升漬一夜，明旦去滓溫服一升，先食服不瘥，夜再服一升，不吐不下。不得與男子通一月，將養如初產法。（《千金方》）。"
            },
            {
                "名稱": "胎損腹痛",
                "方法": "冬麻子一升，杵碎熬香，水二升煮汁，分服。（《心鏡》）。"
            },
            {
                "名稱": "妊娠心痛煩悶",
                "方法": "麻子仁一合（研），水二盞，煎六分，去滓服。（《聖惠》）。"
            },
            {
                "名稱": "月經不通",
                "方法": "或兩三月，或半年、一年者用麻子仁二升，桃仁二兩，研勻，熟酒一升，浸一夜。日服一升。（《普濟》）。"
            },
            {
                "名稱": "嘔逆不止",
                "方法": "麻仁三合杵熬，水研取汁，著少鹽，吃立效。李諫議常用，極妙。（《外臺》）。"
            },
            {
                "名稱": "虛勞內熱，下焦虛熱，骨節煩疼，肌肉急，小便不利，大便數，少氣吸吸，口燥熱淋",
                "方法": "用大麻仁五合（研），水二升，煮減半，分服。四五劑瘥。（《外臺》）。"
            },
            {
                "名稱": "補下治渴",
                "方法": "麻子仁一升，水三升，煮四五沸去滓，冷服半升，日二。（《藥性論》）。消渴飲水，日至數斗，小便赤澀：用秋麻子仁一升，水三升，煮三、四沸。飲汁，不過五升瘥。（《肘後方》）。"
            },
            {
                "名稱": "乳石發渴",
                "方法": "大麻仁三合，水三升，煮二升，時時呷之。（《外臺》）。"
            },
            {
                "名稱": "飲酒咽爛，口舌生瘡",
                "方法": "大麻仁一升，黃芩二兩，為末，蜜丸。含之。（《千金方》）。"
            },
            {
                "名稱": "腳氣腫渴",
                "方法": "大麻仁熬香，水研取一升，別以水三升，煮一升赤小豆，取一升汁，即內麻汁，更煎三五沸。食豆飲汁。（《外臺秘要》）。"
            },
            {
                "名稱": "腳氣腹痹",
                "方法": "大麻仁一升（研碎）。酒三升，漬三宿，溫服大良。（《外臺》）。"
            },
            {
                "名稱": "血痢不止",
                "方法": "《必效方》：用麻子仁汁煮綠豆。空心食，極效。（《外臺》）。"
            },
            {
                "名稱": "小兒痢下赤白，體弱大困者",
                "方法": "麻子仁三合，炒香研細末。每服一錢，漿水服，立效。（《子母秘錄》）。"
            },
            {
                "名稱": "截腸怪病，大腸頭出寸余，痛苦，干則自落，又出，名為截腸病，若腸盡即不治",
                "方法": "但初覺截時，用器盛脂麻油坐浸之，飲大麻子汁數升，即愈也。（夏子益《奇疾方》）。"
            },
            {
                "名稱": "金瘡瘀血在腹中",
                "方法": "用大麻仁三升，蔥白十四枚，"
            },
            {
                "名稱": "搗熟",
                "方法": "水九升，煮一升半，頓服。血出不盡，更服。（《千金》）。"
            },
            {
                "名稱": "腹中蟲病",
                "方法": "大麻子仁三升，東行茱萸根八升，漬水。平旦服二升，至夜蟲下。（《食療》）。"
            },
            {
                "名稱": "小兒疳瘡",
                "方法": "嚼麻子敷之，日六、七度。（《子母秘錄》）。"
            },
            {
                "名稱": "小兒頭瘡",
                "方法": "麻子五升。研細，水絞汁，和蜜敷之。（《千金》）。"
            },
            {
                "名稱": "白禿無發",
                "方法": "麻子三升炒焦研末，豬脂和塗，發生為度。（《普濟方》）。"
            },
            {
                "名稱": "發落不生",
                "方法": "蕡麻子汁煮粥，頻食之。（《聖濟總錄》）。"
            },
            {
                "名稱": "聤耳出膿",
                "方法": "麻子一合，花胭脂一分。研勻，作梃子，綿裹塞之。（《聖惠方》）。"
            },
            {
                "名稱": "大風癩疾",
                "方法": "大麻仁三升淘曬，以酒一斗浸一夜，研取白汁，濾入瓶中，重湯煮數沸收之。每飲一小盞，兼服茄根散、乳香丸，取效。（《聖惠方》。"
            },
            {
                "名稱": "卒被毒箭",
                "方法": "麻仁數升，杵汁飲。（《肘後》）。"
            },
            {
                "名稱": "解射罔毒",
                "方法": "大麻子汁，飲之良。（《千金》）。"
            },
            {
                "名稱": "闢禳溫疫",
                "方法": "麻子仁、赤小豆各二七枚，除夜著井中。飲水良。（《龍魚河圖》）。"
            },
            {
                "名稱": "赤遊丹毒",
                "方法": "麻仁搗末，水和敷之。（《千金方》）。"
            },
            {
                "名稱": "濕癬肥瘡",
                "方法": "大麻㶆敷之，五日瘥。（《千金方》）。"
            },
            {
                "名稱": "瘭疽出汁，生手足肩背，累累如赤豆狀",
                "方法": "剝淨，以大麻子炒研末摩之。（《千金方》）。"
            },
            {
                "名稱": "屍咽痛癢",
                "方法": "麻子燒取脂，酒調一錢服之。（《聖濟總錄》）。"
            },
            {
                "名稱": "治瘧不止",
                "方法": "火麻葉，不問榮枯，鍋內文武火慢炒香，連鍋取下，以紙蓋之，令出汗盡，為末。"
            },
            {
                "名稱": "臨發前用茶或酒下。移病人原睡處，其狀如醉，醒即愈。又方",
                "方法": "火麻葉（如上法為末）一兩，加縮砂、丁香、陳皮、木香各半兩，酒糊丸梧子大。每酒、茶任下五七丸。能治諸瘧，壯元氣。（《普濟方》）"
            },
            {
                "名稱": "熱淋脹痛",
                "方法": "麻皮一兩，炙甘草三分，水二盞，煎一盞服，日二，取效。（《聖惠方》）。"
            },
            {
                "名稱": "跌撲折傷疼痛",
                "方法": "接骨方：黃麻（燒灰）、頭髮灰各一兩，乳香五錢，為末。每服三錢，溫酒下，立效。（王仲勉《經驗方》）"
            },
            {
                "名稱": "麻根",
                "方法": ""
            }
        ],
        "修治": [
            "宗奭曰：麻仁極難去殼。取帛包置沸湯中，浸至冷出之。垂井中一夜，勿令著水。次日日中曝乾，就新瓦上挼去殼，簸揚取仁，粒粒皆完。張仲景麻仁丸，即此大麻子中仁也。"
        ]
    },
    {
        "名字": "小麥",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "校正": [
            "《拾遺》麥、苗並歸為一。"
        ],
        "釋名": [
            "來。",
            "時珍曰：來亦作䅘。許氏《說文》云：天降瑞麥，一來二麰，象芒刺之形，天所來也。",
            "如足行來，故麥字從來從攵。攵音綏，足行也。《詩》云：「貽我來牟」是矣。又云：來象其實，攵象其根。《梵書》名麥曰迦師錯。"
        ],
        "集解": [
            "頌曰：大、小麥秋種冬長，春秀夏實，具四時中和之氣，故為五穀之貴。地暖處亦可春種，至夏便收。然比秋種者，四氣不足，故有毒。",
            "時珍曰：北人種麥漫撒，南人種麥撮撒。北麥皮薄面多，南麥反此。或云：收麥以蠶沙和之，闢蠹。或云：立秋前以蒼耳銼碎同曬收，亦不蛀。秋後則蟲已生矣。蓋麥性惡濕，故久雨水潦，即多不熟也。",
            "小麥，"
        ],
        "氣味": [
            "甘，微寒，無毒",
            "甘、咸，寒，無毒",
            "甘，溫，有微毒",
            "甘，涼，無毒",
            "甘，涼，無毒",
            "甘，微寒，無毒"
        ],
        "氣味補充": [
            "入少陰、太陽之經。",
            "甄權曰：平，有小毒。",
            "恭曰：小麥作湯，不許皮坼。坼則性溫，不能消熱止煩也。",
            "藏器曰：小麥秋種夏熟，受四時氣足，兼有寒熱溫涼。故麥涼、曲溫、麩冷、面熱，宜其然也。河渭之西，白麥面亦涼，以其春種，闕二氣也。",
            "時珍曰：新麥性熱，陳麥平和。",
            "",
            "不能消熱止煩（《別錄》）。",
            "大明曰：性壅熱，小動風氣，發丹石毒。",
            "思邈曰：多食，長宿澼，加客氣。畏漢椒、蘿蔔。",
            "",
            "",
            ""
        ],
        "主治": [
            "除客熱，止煩渴咽燥，利小便，養肝氣，止漏血唾血。令女人易孕（《別錄》）。養心氣，心病宜食之（思邈）。煎湯飲，治暴淋（宗奭）。熬末服，殺腸中蛔蟲（《藥性》）。陳者煎湯飲，止虛汗。燒存性，油調，塗諸瘡湯火傷灼（時珍）。",
            "益氣除熱，止自汗盜汗，骨蒸虛熱，婦人勞熱（時珍）。",
            "麥麩",
            "時疾熱瘡，湯火瘡爛，撲損傷折瘀血，醋炒罯貼之（《日華》）。和麵作餅，止泄痢，調中去熱健人。以醋拌蒸熱，袋盛，包熨人馬冷失腰腳傷折處，止痛散血（藏器）。醋蒸，熨手足風濕痹痛，寒濕腳氣，互易至汗出，並良。末服，止虛汗（時珍）。",
            "補虛。久食，實人膚體，厚腸胃，強氣力（藏器）。養氣，補不足，助五臟（《日華》）。水調服，治人中暑，馬病肺熱（宗奭）。敷癰腫損傷，散血止痛。生食，利大腸。水調服，止鼻衄吐血（時珍）。",
            "補中，益氣脈，和五臟，調經絡。又炒一合，湯服，斷下痢（孟詵）。醋熬成膏，消一切癰腫、湯火傷（時珍）。",
            "解熱和中，勞熱人宜煮食之（時珍）。寬中益氣（寧原）。",
            "消渴，止煩（《蜀本》）。"
        ],
        "發明": [
            "時珍曰：按：《素問》云：麥屬火，心之谷也。鄭玄雲：麥有孚甲，屬木。許慎云：麥屬金，金王而生，火王而死。三說各異。而《別錄》云：麥養肝氣，與鄭說合。孫思邈云：麥養心氣，與《素問》合。夷考其功，除煩、止渴、收汗、利溲、止血，皆心之病也，當以《素問》為準。蓋許以時，鄭以形，而《素問》以功性，故立論不同爾。",
            "震亨曰：饑年用小麥代谷，須曬燥，以少水潤，舂去皮，煮為飯食，可免面熱之患。",
            "時珍曰：麩乃麥皮也。與浮麥同性，而止汗之功次於浮麥，蓋浮麥無肉也。凡人身體疼痛及瘡瘍腫爛沾漬，或小兒暑月出痘瘡，潰爛不能著席睡臥者，並用夾褥盛麩縫合藉臥，性涼而軟，誠妙法也。",
            "詵曰：面有熱毒者，多是陳黝之色，又為磨中石末在內故也。但杵食之，即良。",
            "藏器曰：面性熱，惟第二磨者涼，為其近麩也。河渭以西，白麥面性涼，以其春種，闕二氣也。",
            "穎曰：東南卑濕，春多雨水，麥已受濕氣，又不曾出汗，故食之作渴，動風氣，助濕發熱。西北高燥，春雨又少，麥不受濕，復入地窖出汗，北人稟厚少濕，故常食而不病也。",
            "時珍曰：北面性溫，食之不渴；南面性熱，食之煩渴；西邊面性涼，皆地氣使然也。吞漢椒、食蘿蔔，皆能解其毒，見蘿蔔條。醫方中往往用飛羅面，取其無石末而性平易爾。陳麥面，水煮食之，無毒。以糟發脹者，能發病發瘡，惟作蒸餅和藥，取其易消也。按：李鵬飛《延壽書》云：北多霜雪，故面無毒；南方雪少，故面有毒。",
            "顧元慶《檐曝偶談》云：江南麥花夜發，故發病；江北麥花晝發，故宜人。又曰：魚稻宜江淮，羊面宜京洛，亦五方有宜不宜也。面性雖熱，而寒食日以紙袋盛懸風處，數十年亦不壞，則熱性皆去而無毒矣，入藥尤良。",
            "時珍曰：麥粉乃是麩面，面洗筋澄出漿粉。今人漿衣多用之，古方鮮用。按：萬表《積善堂方》云：烏龍膏：治一切癰腫發背，無名腫毒，初發焮熱未破者，取效如神。用隔年小粉，愈久者愈佳，以鍋炒之。初炒如餳，久炒則干，成黃黑色，冷定研末。陳米醋調成糊，熬如黑漆，瓷罐收之。",
            "用時攤紙上，剪孔貼之，即如冰冷，疼痛即止。少頃覺癢，干亦不能動。久則腫毒自消，藥力亦盡而脫落，甚妙。此方蘇州杜水庵所傳，屢用有驗。藥易而功大，濟生者宜收藏之。",
            "寧原",
            "時珍曰：麵筋，以麩與面水中揉洗而成者。古人罕知，今為素食要物，煮食甚良。今人多以油炒，則性熱矣。",
            "宗奭曰：生嚼白麵成筋，可黏禽、蟲。",
            "麥麨（即糗也。以麥蒸，磨成屑），"
        ],
        "附方": [
            {
                "名稱": "消渴心煩",
                "方法": "用小麥作飯及粥食。（《心鏡》）"
            },
            {
                "名稱": "老人五淋，身熱腹滿",
                "方法": "小麥一升，通草二兩，水三升，煮一升，飲之即愈。（《奉親書》）"
            },
            {
                "名稱": "項下癭氣",
                "方法": "用小麥一升，醋一升，漬之，曬乾為末。以海藻洗，研末三兩，和勻。每以酒服方寸匕，日三。（《小品》）。"
            },
            {
                "名稱": "眉煉頭瘡",
                "方法": "用小麥燒存性，為末。油調敷。（《儒門事親》）。"
            },
            {
                "名稱": "白癜風癬",
                "方法": "用小麥攤石上，燒鐵物壓出油，搽之甚效。（《醫學正傳》）。"
            },
            {
                "名稱": "湯火傷灼，未成瘡者",
                "方法": "用小麥炒黑，研入膩粉，油調塗之。勿犯冷水，必致爛。（《袖珍方》）。"
            },
            {
                "名稱": "金瘡腸出",
                "方法": "用小麥五升，水九升，煮取四升，綿濾取汁，待極冷。令病人臥席上，含汁噀之，腸漸入。噀其背。並勿令病人知，及多人見，傍人語，即腸不入也。乃抬席四角輕搖，使腸自入。十日中，但略食羹物。慎勿驚動，即殺人。（《劉涓子鬼遺方》）。浮麥（即水淘浮起者，焙用）。"
            },
            {
                "名稱": "虛汗盜汗",
                "方法": "《衛生寶鑑》：用浮小麥（文武火炒），為末。每服二錢半，米飲下，日三服。或煎湯代茶飲。一方：以豬觜唇煮熟切片，蘸食亦良。"
            },
            {
                "名稱": "產後虛汗",
                "方法": "麩皮、牡蠣等分，為末。以豬肉汁調服二錢，日二服。（胡氏《婦人方》）。"
            },
            {
                "名稱": "走氣作痛",
                "方法": "用釅醋拌麩皮炒熱，袋盛熨之。（《生生編》）。"
            },
            {
                "名稱": "滅諸瘢痕",
                "方法": "春夏用大麥麩，秋冬用小麥麩，篩粉和酥敷之。（《總錄》）。"
            },
            {
                "名稱": "小兒眉瘡",
                "方法": "小麥麩炒黑，研末，酒調敷之。"
            },
            {
                "名稱": "小便尿血",
                "方法": "面麩炒香，以肥豬肉蘸食之。《集玄》。"
            },
            {
                "名稱": "熱渴心悶",
                "方法": "溫水一盞，調面一兩，飲之。（《聖濟總錄》）。"
            },
            {
                "名稱": "中暍卒死",
                "方法": "井水和麵一大抄，服之。（《千金》）。"
            },
            {
                "名稱": "夜出盜汗",
                "方法": "麥面作彈丸，空心、臥時煮食之。次早服妙香散一帖取效。"
            },
            {
                "名稱": "內損吐血",
                "方法": "飛羅面略炒，以京墨汁或藕節汁，調服二錢。（《醫學集成》）。"
            },
            {
                "名稱": "大衄血出",
                "方法": "口耳皆出者。用白麵入鹽少許，冷水調服三錢。（《普濟方》）。"
            },
            {
                "名稱": "中蠱吐血",
                "方法": "小麥面二合，水調服。半日當下出。（《廣記》）。"
            },
            {
                "名稱": "嘔噦不止",
                "方法": "醋和麵，作彈丸二、三十枚，以沸湯煮熟，漉出投漿水中，待溫吞三、兩枚。噦定，即不用再吞。未定，至晚再吞。（《兵部手集》）。"
            },
            {
                "名稱": "寒痢白色",
                "方法": "炒麵，每以方寸匕入粥中食之。能療日瀉百行，師不救者。（《外臺》）。"
            },
            {
                "名稱": "泄痢不固",
                "方法": "白麵一斤，炒焦黃。每日空心溫水服一、二匙。（《正要》）。"
            },
            {
                "名稱": "諸瘧久瘧",
                "方法": "用三姓人家寒食麵各一合，五月五日午時採青蒿，擂自然汁，和丸綠豆大。臨發日早，無根水一丸。一方：加炒黃丹少許。（《德生堂》）。"
            },
            {
                "名稱": "頭皮虛腫，薄如蒸餅，狀如裹水",
                "方法": "以口嚼面敷之良。（《梅師方》）。"
            },
            {
                "名稱": "咽喉腫痛，卒不下食",
                "方法": "白麵和醋，塗喉外腫處。（《普濟方》）。"
            },
            {
                "名稱": "婦人吹奶",
                "方法": "水調面煮糊，欲熟，即投無灰酒一盞，攪勻熱飲。令人徐徐按之，藥行即瘳。（《經驗方》）。"
            },
            {
                "名稱": "乳癰不消",
                "方法": "白麵半斤炒黃，醋煮為糊，塗之即消。（《聖惠方》）。"
            },
            {
                "名稱": "破傷風病",
                "方法": "白麵、燒鹽各一撮。新水調，塗之。（《普濟方》）。"
            },
            {
                "名稱": "金瘡血出不止",
                "方法": "用生面干敷，五、七日即愈。（《藺氏經驗方》）。"
            },
            {
                "名稱": "遠行腳趼成泡者",
                "方法": "水調生面塗之，一夜即平。（《海上》）。"
            },
            {
                "名稱": "折傷瘀損",
                "方法": "白麵、梔子仁同搗，以水調，敷之即散。"
            },
            {
                "名稱": "火燎成瘡",
                "方法": "炒麵，入梔子仁末，和油敷之。（《千金》）。"
            },
            {
                "名稱": "瘡中惡肉",
                "方法": "寒食麵二兩，巴豆五分。水和作餅，燒末摻之。（《仙傳外科》）。"
            },
            {
                "名稱": "白禿頭瘡",
                "方法": "白麵、豆豉和研，酢和敷之。（《普濟方》）。"
            },
            {
                "名稱": "小兒口瘡",
                "方法": "寒食麵五錢，硝石七錢，水調半錢，塗足心，男左女右。（《普濟方》）。"
            },
            {
                "名稱": "婦人斷產",
                "方法": "白麵一升，酒一升，煮沸去渣，分三服。經水至時前日夜、次日早及天明服之。"
            },
            {
                "名稱": "陰冷悶痛，漸入腹腫滿",
                "方法": "醋和麵熨之。（《千金方》）。"
            },
            {
                "名稱": "一切漏瘡",
                "方法": "鹽、面和團，燒研敷之。（《千金方》）。"
            },
            {
                "名稱": "瘭疽出汁，生手足肩背，累累如赤豆",
                "方法": "剝淨，以酒和麵敷之。（《千金方》）。"
            },
            {
                "名稱": "一切疔腫",
                "方法": "面和臘豬脂封之良。（《梅師方》）。"
            },
            {
                "名稱": "傷米食積",
                "方法": "白麵一兩，白酒麴二丸，炒為末。每服二匙，白湯調下。如傷肉食，山楂湯下。（《簡便方》）"
            }
        ]
    },
    {
        "名字": "麥苗",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "氣味": [
            "辛，寒，無毒"
        ],
        "氣味補充": [
            ""
        ],
        "主治": [
            "消酒毒暴熱，酒疸目黃，並搗爛絞汁日飲之。又解蠱毒，煮汁濾服（藏器）。除煩悶，解時疾狂熱，退胸膈熱，利小腸。作齏食，甚益顏色（《日華》）。",
            "麥奴",
            "藏器曰：麥穗將熟時，上有黑黴者也。",
            "熱煩，天行熱毒。解丹石毒（藏器）。治陽毒溫毒，熱極發狂大渴，及溫瘧（時珍）。",
            "燒灰，入去疣痣、蝕惡肉膏中用（時珍）。"
        ],
        "發明": [
            "時珍曰：朱肱《南陽活人書》：治陽毒溫毒熱極發狂發斑大渴倍常者，用黑奴丸，水化服一丸，汗出或微利即愈。其方用小麥奴、梁上塵、釜底煤、灶突墨，同黃芩、麻黃、硝、黃等分為末，蜜丸彈子大。蓋取火化者從治之義也。麥乃心之谷，屬火，而奴則麥實將成，為濕熱所蒸，上黑黴者，與釜煤、灶墨同一理也。",
            "其方出陳延之《小品方》，名麥奴丸，初虞世《古今錄驗》名高堂丸、水解丸，誠救急良藥也。",
            "稈"
        ]
    },
    {
        "名字": "大麥",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "釋名": [
            "牟麥。",
            "時珍曰：麥之苗粒皆大於來，故得大名。牟亦大也。通作麰。"
        ],
        "集解": [
            "弘景曰：今稞麥一名牟麥，似穬麥，惟皮薄爾。",
            "恭曰：大麥出關中，即青稞麥，形似小麥而大，皮厚，故謂大麥，不似穬麥也。",
            "頌曰：大麥今南北皆能種蒔。穬麥有二種：一種類小麥而大，一種類大麥而大。",
            "藏器曰：大、穬二麥，前後兩出。蓋穬麥是連皮者，大麥是麥米，但分有殼、無殼也。蘇以青稞為大麥，非矣。青稞似大麥，天生皮肉相離，秦隴巴西種之。今人將當大麥米糶之，不能分也。",
            "陳承曰：小麥，今人以磨面日用者為之。大麥，今人以粒皮似稻者為之，作飯滑，飼馬良。穬麥，今人以似小麥而大粒，色青黃，作面脆硬，食多脹人，汴洛、河北之間又呼為黃稞。關中一種青稞，比近道者粒微小，色微青，專以飼馬，未見入藥用。然大、穬二麥，其名差互。",
            "今之穬麥似小麥而大者，當謂之大麥；今之大麥不似小麥而礦脆者，當謂之穬麥。不可不審。",
            "時珍曰：大、穬二麥，注者不一。按：《吳普本草》：大麥一名穬麥，五穀之長也。",
            "王禎《農書》云：青稞有大、小二種，似大、小麥，而粒大皮薄，多面無麩，西人種之，不過與大、小麥異名而已。郭義恭《廣志》云：大麥有黑穬麥。有𥟶麥（出涼州，似大麥）。有赤麥（赤色而肥）。據此則穬麥是大麥中一種皮厚而青色者也。大抵是一類異種，如粟、粳之種近百，總是一類，但方土有不同爾。",
            "故二麥主治不甚相遠。大麥亦有黏者，名糯麥，可以釀酒。"
        ],
        "氣味": [
            "咸，溫、微寒，無毒"
        ],
        "氣味補充": [
            "為五穀長，令人多熱。",
            "詵曰：暴食似腳弱，為下氣故也。久服宜人。熟則有益，帶生則冷而損人。石蜜為之使。"
        ],
        "主治": [
            "消渴除熱，益氣調中（《別錄》）。補虛劣，壯血脈，益顏色，實五臟，化穀食，止泄，不動風氣。久食，令人肥白，滑肌膚。為面，勝於小麥，無躁熱（士良）。面：平胃止渴，消食療脹滿（蘇恭）。久食，頭髮不白。和針砂、沒石子等，染髮黑色（孟詵）。寬胸下氣，涼血，消積進食（時珍）。"
        ],
        "發明": [
            "宗奭曰：大麥性平涼滑膩。有人患纏喉風，食不能下。用此面作稀糊，令咽以助胃氣而平。三伏中，朝廷作麨，以賜臣下。",
            "震亨曰：大麥初熟，人多炒食。此物有火，能生熱病，人不知也。",
            "時珍曰：大麥作飯食，響而有益。煮粥甚滑。磨面作醬甚甘美。"
        ],
        "附方": [
            {
                "名稱": "食飽煩脹，但欲臥者",
                "方法": "大麥面熬微香，每白湯服方寸匕，佳。（《肘後方》）。"
            },
            {
                "名稱": "膜外水氣",
                "方法": "大麥面、甘遂末各半兩，水和作餅，炙熟食，取利。（《總錄》）。"
            },
            {
                "名稱": "小兒傷乳，腹脹煩悶欲睡",
                "方法": "大麥面生用，水調一錢服。白麵微炒亦可。（《保幼大全》）。"
            },
            {
                "名稱": "蠼螋尿瘡",
                "方法": "大麥嚼敷之，日三上。（《傷寒類要》）。"
            },
            {
                "名稱": "腫毒已破",
                "方法": "青大麥（去須，炒），暴花為末，敷之。成靨，揭去又敷。數次即愈。"
            },
            {
                "名稱": "麥芒入目",
                "方法": "大麥煮汁洗之，即出。（孫真人方）。"
            },
            {
                "名稱": "湯火傷灼",
                "方法": "大麥炒黑，研末，油調搽之。"
            },
            {
                "名稱": "被傷腸出",
                "方法": "以大麥粥汁洗腸推入，但飲米糜，百日乃可。（《千金》）。"
            },
            {
                "名稱": "卒患淋痛",
                "方法": "大麥三兩煎湯，入薑汁、蜂蜜，代茶飲。（《聖惠方》）。"
            }
        ]
    },
    {
        "名字": "麥櫱",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "主治": [
            "諸黃，利小便，杵汁日日服（《類要》）。冬月面目手足皴瘃，煮汁洗之（《時珍》）。",
            "解熱疾，消藥毒（藏器）。"
        ],
        "附方": [
            "小便不通：陳大麥秸，煎濃汁，頻服。（《簡便方》）",
            "大麥奴"
        ]
    },
    {
        "名字": "穬麥",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "釋名": [
            "時珍曰：穬之殼厚而粗礦也。"
        ],
        "集解": [
            "弘景曰：穬麥是馬所食者。服食家並食大、穬二麥，令人輕健。",
            "炳曰：穬麥西川人種食之。山東、河北人正月種之，名春穬。形狀與大麥相似。",
            "時珍曰：穬麥有二種：一類小麥而大，一類大麥而大。",
            "頌曰：穬麥，即大麥一種皮厚者。陳藏器謂即大麥之連殼者，非也。按：《別錄》自有穬麥功用，其皮豈可食乎？詳大麥下。"
        ],
        "氣味": [
            "甘，微寒，無毒"
        ],
        "氣味補充": [
            "",
            "弘景曰：此麥性熱而云微寒，恐是作屑與合殼異也。",
            "恭曰：穬麥性寒，陶云性熱，非矣。江東少有故也。",
            "大明曰：暴食似動冷氣，久即益人。"
        ],
        "主治": [
            "輕身除熱。久服，令人多力健行。作櫱，溫中消食（《別錄》）。補中，不動風氣。作餅食，良（蕭炳）。"
        ],
        "發明": [
            "時珍曰：《別錄》麥櫱附見穬麥下，而大麥下無之，則作櫱當以穬為良也。今人通用，不復分別矣。"
        ]
    },
    {
        "名字": "雀麥",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "校正": [
            "自草部移入此。"
        ],
        "別稱": [
            "燕麥（《唐本》）",
            "蘥（音藥）",
            "杜姥草（《外臺》）",
            "牛星草"
        ],
        "釋名": [
            "",
            "時珍曰：此野麥也。燕雀所食，故名。《日華本草》謂此為瞿麥者，非矣。"
        ],
        "集解": [
            "恭曰：雀麥在處有之，生故墟野林下。苗葉似小麥而弱，其實似穬麥而細。",
            "宗奭曰：苗與麥同，但穗細長而疏。唐·劉夢得所謂「菟葵燕麥，動搖春風」者也。周定王曰：燕麥穗極細，每穗又分小叉十數個，子亦細小。舂去皮，作面蒸食，及作餅食，皆可救荒。"
        ],
        "附方": [
            "胎死腹中，胞衣不下上搶心：用雀麥一把，水五升，煮二升，溫服。（《子母秘錄》）。",
            "齒䘌並蟲，積年不瘥，從少至老者：用雀麥，一名杜姥草，俗名牛星草。用苦瓠葉三十枚，洗淨。取草剪長二寸，以瓠葉作五包包之，廣一寸，厚五分。以三年酢漬之。至日中，以兩包火中炮令熱，納口中，熨齒外邊，冷更易之。取包置水中解視，即有蟲長三分。老者黃色，少者白色。多即二、三十枚，少即一、二十枚。此方甚妙。（《外臺秘要》）",
            "米"
        ],
        "氣味": [
            "甘，平，無毒",
            "甘，平，無毒"
        ],
        "氣味補充": [
            "",
            ""
        ],
        "主治": [
            "充飢滑腸（時珍）。",
            "苗",
            "女人產不出，煮汁飲之（蘇恭）。"
        ]
    },
    {
        "名字": "蕎麥",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "別稱": [
            "荍麥（音翹）",
            "烏麥（吳瑞）",
            "花蕎"
        ],
        "釋名": [
            "",
            "時珍曰：蕎麥之莖弱而翹然，易長易收，磨面如麥，故曰蕎曰荍，而與麥同名也。俗亦呼為甜蕎，以別苦蕎。楊慎《丹鉛錄》，指烏麥為燕麥，蓋未讀《日用本草》也。"
        ],
        "集解": [
            "炳曰：蕎麥作飯，須蒸使氣餾，烈日曝令開口，舂取米仁作之。",
            "時珍曰：蕎麥南北皆有。立秋前後下種，八、九月收刈，性最畏霜。苗高一、二尺，赤莖綠葉，如烏桕樹葉。開小白花，繁密粲粲然。結實累累如羊蹄，實有三稜，老則烏黑色。王禎《農書》云：北方多種。磨而為面，作煎餅，配蒜食。或作湯餅，謂之河漏，以供常食，滑細如粉，亞於麥面。南方亦種，但作粉餌食，乃農家居冬谷也。"
        ],
        "氣味": [
            "甘，平，寒，無毒"
        ],
        "氣味補充": [
            "",
            "思邈曰：酸，微寒。食之難消。久食動風，令人頭眩。作面和豬、羊肉熱食，不過八、九頓，即患熱風，鬚眉脫落，還生亦希。涇、邠以北，多此疾。又不可合黃魚食。"
        ],
        "主治": [
            "實腸胃，益氣力，續精神，能煉五臟滓穢（孟詵）。作飯食，壓丹石毒，甚良（蕭炳）。以醋調粉，塗小兒丹毒赤腫熱瘡（吳瑞）。降氣寬腸，磨積滯，消熱腫風痛，除白濁白帶，脾積泄瀉。以沙糖水調炒麵二錢服，治痢疾。炒焦，熱水沖服，治絞腸沙痛（時珍）。",
            "作茹食，下氣，利耳目。多食即微泄（士良。孫思邈曰：生食，動刺風，令人身癢）。",
            "秸",
            "燒灰淋汁取鹼熬干，同石灰等分，蜜收。能爛癰疽，蝕惡肉，去靨痣，最良。穰作薦，闢壁蝨（時珍。《日華》曰：燒灰淋汁，洗六畜瘡，並驢、馬躁蹄。）。"
        ],
        "發明": [
            "穎曰：本草言蕎麥能煉五臟滓穢。俗言一年沉積在腸胃者，食之亦消去也。",
            "時珍曰：蕎麥最降氣寬腸，故能煉腸胃滓滯，而治濁帶泄痢腹痛上氣之疾，氣盛有濕熱者宜之。若脾胃虛寒人食之，則大脫元氣而落鬚眉，非所宜矣。孟詵云：益氣力者，殆未然也。",
            "按：楊起《簡便方》云：肚腹微微作痛，出即瀉，瀉亦不多，日夜數行者。用蕎麥麵一味作飯，連食三、四次即愈。予壯年患此兩月，瘦怯尤甚。用消食化氣藥俱不效，一僧授此而愈，轉用皆效，此可徵其煉積滯之功矣。《普濟》治小兒天吊及歷節風方中亦用之。"
        ],
        "附方": [
            {
                "名稱": "咳嗽上氣",
                "方法": "蕎麥粉四兩，茶末二錢，生蜜二兩，水一碗，順手攪千下。飲之，良久下氣不止，即愈。（《儒門事親》）。"
            },
            {
                "名稱": "十水腫喘",
                "方法": "生大戟一錢，蕎麥麵二錢，水和作餅，炙熟為末。空心茶服，以大小便利為度。（《聖惠》）。"
            },
            {
                "名稱": "男子白濁",
                "方法": "魏元君濟生丹：用荍麥炒焦為末，雞子白和，丸梧子大。每服五十丸，鹽湯下，日三服。"
            },
            {
                "名稱": "赤白帶下",
                "方法": "方同上。"
            },
            {
                "名稱": "禁口痢疾",
                "方法": "蕎麥麵每服二錢，沙糖水調下。（坦仙方）。"
            },
            {
                "名稱": "癰疽發背，一切腫毒",
                "方法": "荍麥面、硫黃各二兩，為末，井華水和作餅，曬收。每用一餅，磨水敷之。痛則令不痛，不痛則令痛，即愈。（《直指》）。"
            },
            {
                "名稱": "瘡頭黑凹",
                "方法": "蕎麥麵煮食之，即發起。（《直指》）。"
            },
            {
                "名稱": "痘瘡潰爛",
                "方法": "用蕎麥粉頻頻敷之。（《痘疹方》）。"
            },
            {
                "名稱": "湯火傷灼",
                "方法": "用蕎麥麵，炒黃研末，水和敷之，如神。（《奇效方》）。"
            },
            {
                "名稱": "蛇盤瘰癧，圍接項上",
                "方法": "用蕎麥（炒去殼）、海藻、白殭蠶（炒去絲）等分，為末。白梅浸湯，取肉減半，和丸綠豆大。每服六、七十丸，食後、臨臥米飲下，日五服。其毒當從大便泄去。若與淡菜連服尤好。淡菜生於海藻上，亦治此也。忌豆腐、雞、羊、酒、面。（阮氏方）。"
            },
            {
                "名稱": "積聚敗血",
                "方法": "通仙散：治男子敗積，女人敗血，不動真氣。用荍麥面三錢，大黃二錢半，為末。臥時酒調服之。（《多能鄙事》）。"
            },
            {
                "名稱": "頭風畏冷",
                "方法": "李樓云：一人頭風，首裹重綿，三十年不愈。予以蕎麥粉二升，水調作二餅，更互合頭上，微汗即愈。（《怪證奇方》）。"
            },
            {
                "名稱": "頭風風眼",
                "方法": "蕎麥作錢大餅，貼眼四角，以米大艾炷灸之，即效如神。"
            },
            {
                "名稱": "染髮令黑",
                "方法": "蕎麥、針砂各二錢，醋和，先以漿水洗淨塗之，荷葉包至一更，洗去。再以無食子、訶子皮各二兩為末，每用二錢、大麥面二錢。醋和漿水調塗之，荷葉包至天明，洗去即黑。（《普濟》）"
            },
            {
                "名稱": "絞腸沙痛",
                "方法": "蕎麥麵一撮，炒黃，水烹服。（《簡便方》）。"
            },
            {
                "名稱": "小腸疝氣",
                "方法": "蕎麥仁（炒去尖）、胡盧巴（酒浸，曬乾）各四兩，小茴香（炒）一兩。為末，酒糊丸梧子大。每空心鹽酒下五十丸。兩月大便出白膿，去根。（孫天仁《集效方》）"
            },
            {
                "名稱": "噎食",
                "方法": "蕎麥秸（燒灰淋汁，入鍋內煎取白霜）一錢，入蓬砂一錢。研末。每酒服半錢。（《海上方》）。"
            },
            {
                "名稱": "壁蝨蜈蚣",
                "方法": "蕎麥秸作薦，並燒煙燻之。"
            }
        ]
    },
    {
        "名字": "苦蕎麥",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "集解": [
            "時珍曰：苦蕎出南方，春社前後種之。莖青多枝，葉似蕎麥而尖，開花帶綠色，結實亦似蕎麥，稍尖而稜角不峭。其味苦惡，農家磨搗為粉，蒸使氣餾，滴去黃汁，乃可作為糕餌食之，色如豬肝。谷之下者，聊濟荒爾。"
        ],
        "氣味": [
            "甘、苦，溫，有小毒"
        ],
        "氣味補充": [
            "",
            "時珍曰：多食傷胃，發風動氣，能發諸病，黃疾人尤當禁之。"
        ],
        "附方": [
            "明目枕：苦蕎皮、黑豆皮、綠豆皮、決明子、菊花，同作枕，至老明目。（鄧才《雜興》）"
        ]
    },
    {
        "名字": "稻",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "別稱": [
            "稌（音杜）",
            "糯（亦作稬）"
        ],
        "釋名": [
            "",
            "時珍曰：稻稌者，粳、糯之通稱。《物理論》所謂「稻者溉種之總稱」是矣。本草則專指糯以為稻也。稻從舀（音函），象人在臼上治稻之義。稌則方言稻音之轉爾。其性黏軟，故謂之糯。",
            "穎曰：糯米緩筋，令人多睡，其性懦也。"
        ],
        "集解": [
            "弘景曰：道家方藥有稻米、粳米俱用者，此則兩物也。稻米白如霜，江東無此，故通呼粳為稻耳，不知色類復云何也？",
            "恭曰：稻者，穬、谷之通名。《爾雅》云：稌，稻也。粳者不黏之稱，一曰秈。氾勝之云：三月種粳稻，四月種秫稻。即並稻也，陶謂為二，蓋不可解也。",
            "志曰：此稻米即糯米也。其粒大小似秔米，細糠白如雪。今通呼秔、糯二谷為稻，所以惑之。按：李含光《音義》引《字書》解粳字云：稻也。秔字云：稻屬也，不黏。粢字云：稻餅也。粢蓋糯也。",
            "禹錫曰：《爾雅》云：稌，稻。郭璞注云：別二名也。今沛國呼稌。周頌云：豐年多黍多稌。《禮記》云：牛宜稌。《幽風》云：十月獲稻。皆是一物也。《說文》云：秔，稻屬也。沛國謂稻為糯。《字林》云：糯，黏稻也。秔，不黏稻也。然秔、糯甚相類，以黏不黏為異爾。",
            "當依《說文》以稻為糯。顏師古《刊謬正俗》云：本草稻米，即今之糯米也。或通呼粳、糯為稻。孔子云：食夫稻。周官有稻人。漢有稻田使者。並通指秔、糯而言。所以後人混稱，不知稻即糯也。",
            "宗奭曰：稻米，今造酒糯稻也。其性溫，故可為酒。酒為陽，故多熱。西域記：天竺國土溽熱，稻歲四熟，亦可驗矣。",
            "時珍曰：糯稻，南方水田多種之。其性黏，可以釀酒，可以為粢，可以蒸糕，可以熬餳，可以炒食。其類亦多，其穀殼有紅、白二色，或有毛，或無毛。其米亦有赤、白二色，赤者酒多糟少，一種粒白如霜，長三、四分者。《齊民要術》糯有九格、雉木、大黃、馬首、虎皮、火色等名是矣。",
            "古人釀酒多用秫，故諸說論糯稻，往往費辯也。秫乃糯粟，見本條。稻米，"
        ],
        "氣味": [
            "苦，溫，無毒",
            "甘，涼，無毒"
        ],
        "氣味補充": [
            "思邈曰：味甘。宗奭曰：性溫。",
            "頌曰：糯米性寒，作酒則熱，糟乃溫平，亦如大豆與豉、醬之性不同也。",
            "詵曰：涼。發風動氣，使人多睡，不可多食。",
            "藏器曰：久食令人身軟，緩人筋也。小貓、犬食之，亦腳屈不能行。馬食之，足重。妊婦雜肉食之，令子不利。",
            "蕭炳曰：擁諸經絡氣，使四肢不收，發風昏昏。",
            "士良曰：久食發心悸，及癰疽瘡癤中痛。合酒食之，醉難醒。",
            "時珍曰：糯性黏滯難化，小兒、病人最宜忌之。",
            ""
        ],
        "主治": [
            "作飯溫中，令人多熱，大便堅（《別錄》）。能行營衛中血積，解芫青、斑蝥毒（士良）。益氣止泄（思邈）。補中益氣。止霍亂後吐逆不止，以一合研水服之（大明）。以駱駝脂作煎餅食，主痔疾（蕭炳）。作糜一斗食，主消渴（藏器）。暖脾胃，止虛寒泄痢，縮小便，收自汗，發痘瘡（時珍）。",
            "益氣，止煩渴霍亂，解毒。食鴨肉不消者，頓飲一盞，即消（時珍）。",
            "陰乾，入揩牙、烏須方用（時珍）。"
        ],
        "發明": [
            "思邈曰：糯米味甘，脾之谷也，脾病宜食之。",
            "楊士瀛曰：痘疹用稬米，取其解毒，能釀而發之也。",
            "時珍曰：糯米性溫，釀酒則熱，熬餳尤甚，故脾肺虛寒者宜之。若素有痰熱風病，及脾病不能轉輸，食之最能發病成積。孟詵、蘇頌或言其性涼、性寒者，謬說也。《別錄》已謂其溫中堅大便，令人多熱，是豈寒涼者乎？今人冷泄者，炒食即止。老人小便數者，作粢糕或丸子，夜食亦止。其溫肺暖脾可驗矣。痘證用之，亦取此義。"
        ],
        "附方": [
            {
                "名稱": "霍亂煩渴不止",
                "方法": "糯米三合，水五升，蜜一合，研汁分服，或煮汁服。（楊氏《產乳》）。"
            },
            {
                "名稱": "消渴飲水",
                "方法": "方同上。"
            },
            {
                "名稱": "三消渴病",
                "方法": "梅花湯：用糯谷（炒出白花）、桑根白皮等分。每用一兩，水二碗，煎汁飲之。（《三因方》）。"
            },
            {
                "名稱": "下痢禁口",
                "方法": "糯谷一升（炒出白花去殼，用薑汁拌濕再炒），為末。每服一匙，湯下，三服即止。（《經驗良方》）。"
            },
            {
                "名稱": "久泄食減",
                "方法": "糯米一升。水浸一宿瀝乾，慢炒熟，磨篩，入懷慶山藥一兩。每日清晨用半盞，入砂糖二匙，胡椒末少許，以極滾湯調食。其味極佳，大有滋補。久服令人精暖有子，秘方也。（《松篁經驗方》）。"
            },
            {
                "名稱": "鼻衄不止，服藥不應",
                "方法": "獨聖散：用糯米微炒黃，為末。每服二錢，新汲水調下。仍吹少許入鼻中。（《簡要濟眾方》）。"
            },
            {
                "名稱": "勞心吐血",
                "方法": "糯米半兩，蓮子心七枚，為末，酒服。孫仲盈云：曾用多效。或以墨汁作丸服之。（《澹寮》）。"
            },
            {
                "名稱": "自汗不止",
                "方法": "糯米、小麥麩同炒，為末。每服三錢，米飲下。或煮豬肉點食。"
            },
            {
                "名稱": "小便白濁",
                "方法": "白糯丸：治人夜小便腳停白濁，老人、虛人多此證，令人卒死，大能耗人精液，主頭昏重。用糯米五升（炒赤黑），白芷一兩，為末，糯粉糊丸梧子大。每服五十丸，木饅頭煎湯下。無此，用《局方》補腎湯下。若後生稟賦怯弱，房室太過，小便太多，水管蹇澀，小便如膏脂，入石菖蒲、牡蠣粉甚效。（《經驗良方》）。"
            },
            {
                "名稱": "女人白淫",
                "方法": "糙糯米、花椒等分。炒為末，醋糊丸梧子大。每服三、四十丸，食前醋湯下。（楊起《簡便方》）。"
            },
            {
                "名稱": "胎動不安，下黃水",
                "方法": "用糯米一合，黃耆、芎藭各五錢，水一升，煎八合，分服。（《產寶》）。"
            },
            {
                "名稱": "小兒頭瘡",
                "方法": "糯米飯燒灰，入輕粉，清油調敷。（《普濟方》）。"
            },
            {
                "名稱": "纏蛇丹毒",
                "方法": "糯米粉和鹽，嚼塗之。（《濟急方》）。"
            },
            {
                "名稱": "打撲傷損諸瘡",
                "方法": "寒食日浸糯米，逐日易水，至小滿取出，日乾為末，用水調塗之。（《便民圖纂》）。"
            },
            {
                "名稱": "金瘡癰腫，及竹木簽刺等毒",
                "方法": "用糯米三升，於端午前四十九日，以冷水浸之，一日兩換水，輕淘轉，勿令攪碎。至端午日取出陰乾，絹袋盛，掛通風處。每用旋取，炒黑為末，冷水調如膏藥，隨瘡大小，裹定瘡口，外以布包定勿動，直候瘡瘥。若金瘡犯生水作膿腫甚者，急裹一、二食久，即不作膿腫也。"
            },
            {
                "名稱": "若癰疽初發",
                "方法": "才覺焮腫，急貼之，一夜便消。（《靈苑方》）。"
            },
            {
                "名稱": "喉痹吒腮",
                "方法": "用前膏貼項下及腫處，一夜便消。干即換之，常令濕為妙。"
            },
            {
                "名稱": "竹木簽刺",
                "方法": "用前膏貼之，一夜刺出在藥內也。"
            },
            {
                "名稱": "顛犬咬傷",
                "方法": "糯米一合，斑蝥七枚同炒，蝥黃去之；再入七枚，再炒黃去之；又入七枚，待米出煙，去蝥為末。油調敷之，小便利下佳。（《醫方大成》）。"
            },
            {
                "名稱": "荒年代糧",
                "方法": "稻米一斗淘汰，百蒸百曝，搗末。日食一飧，以水調之。服至三十日止，可一年不食。（《肘後》）。"
            },
            {
                "名稱": "虛勞不足",
                "方法": "糯米，入豬肚內蒸乾，搗作丸子，日日服之。"
            },
            {
                "名稱": "腰痛虛寒",
                "方法": "糯米二升，炒熟，袋盛，拴靠痛處。內以八角茴香研酒服。（談野翁《試驗方》）"
            },
            {
                "名稱": "煩渴不止",
                "方法": "糯米泔任意飲之，即定。研汁亦可。（《外臺》）"
            }
        ]
    },
    {
        "名字": "稻穰",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "氣味": [
            "辛、甘，熱，無毒"
        ],
        "氣味補充": [
            ""
        ],
        "主治": [
            "黃病如金色，煮汁浸之；仍以谷芒炒黃為末，酒服（藏器）。燒灰，治墜撲傷損（蘇頌）。燒灰浸水飲，止消渴。淋汁，浸腸痔。挼穰藉靴鞋，暖足，去寒濕氣（時珍）。",
            "黃病，為末酒服。（藏器）又解蠱毒，煎汁飲（《日華》）。",
            "糯糠",
            "齒黃，燒取白灰，旦旦擦之（時珍）。"
        ],
        "發明": [
            "頌曰：稻稈灰方，出劉禹錫《傳信方》。云：湖南李從事墜馬撲傷損，用稻稈燒灰，以新熟酒連糟入鹽和，淋取汁，淋痛處，立瘥也。",
            "時珍曰：稻穰煮治作紙，嫩心取以為鞵，皆大為民利。其紙不可貼瘡，能爛肉。按：《江湖紀聞》云：有人壁蝨入耳，頭痛不可忍，百藥不效。用稻稈灰煎汁灌入，即死而出也。"
        ],
        "附方": [
            "消渴飲水：取稻穰中心燒灰。每以湯浸一合，澄清飲之。（危氏）",
            "喉痹腫痛：稻草燒取墨煙，醋調吹鼻中，或灌入喉中，滾出痰，立愈。（《普濟》）。熱病餘毒，攻手足疼痛欲脫：用稻穰灰，煮汁漬之。（《肘後方》）。",
            "下血成痔：稻藁燒灰淋汁，熱漬三、五度，瘥。（崔氏《纂要》）。",
            "湯火傷瘡：用稻草灰，冷水淘七遍，帶濕攤上，干即易。若瘡濕者，焙乾油敷，二、三次可愈。（《衛生易簡方》）。",
            "惡蟲入耳：香油合稻稈灰汁，滴入之。（《聖濟總錄》）。",
            "噎食不下：赤稻細梢，燒灰，滾湯一碗，隔絹淋汁三次，取汁，入丁香一枚，白豆蔻半枚，米一盞，煮粥食，神效。（《摘玄妙方》）。",
            "小便白濁：糯稻草，煎濃汁，露一夜，服之。（同上）。",
            "解砒石毒：稻草燒灰，淋汁，調青黛三錢服。（《醫方摘要》）。",
            "谷穎（谷芒也。作穩，非），"
        ]
    },
    {
        "名字": "粳",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "釋名": [
            "秔（與粳同）。",
            "時珍曰：粳乃谷稻之總名也，有早、中、晚三收。諸本草獨以晚稻為粳者，非矣。黏者為糯，不黏者為粳。糯者懦也，粳者硬也。但入解熱藥，以晚粳為良爾。",
            "米瀋。",
            "時珍曰：淅，音錫，洗米也。瀋，汁也。泔，甘汁也。第二次者，清而可用，故曰淅二泔。"
        ],
        "集解": [
            "弘景曰：粳米，即今人常食之米，但有白、赤、小、大異族四、五種，猶同一類也。可作廩米。",
            "詵曰：淮、泗之間最多。襄、洛土粳米，亦堅實而香。南方多收火稻，最補益人。諸處雖多粳米，但充飢耳。",
            "時珍曰：粳有水、旱二稻。南方土下塗泥，多宜水稻。北方地平，惟澤土宜旱稻。西南夷亦有燒山地為畬田種旱稻者，謂之火米。古者惟下種成畦，故祭祀謂稻為嘉蔬，今人皆拔秧栽插矣。其種近百，名各不同，俱隨土地所宜也。其谷之光、芒、長、短、大、細，百不同也。",
            "其米之赤、白、紫、烏、堅、松、香、否，不同也。其性之溫、涼、寒、熱，亦因土產形色而異也。真臘有水稻，高丈許，隨水而長。南方有一歲再熟之稻。蘇頌之香粳，長白如玉，可充御貢。皆粳之稍異者也。",
            "粳米"
        ],
        "氣味": [
            "甘、苦，平，無毒",
            "甘，寒，無毒"
        ],
        "氣味補充": [
            "",
            "思邈曰：生者寒，燔者熱。時珍曰：北粳涼，南粳溫。赤粳熱，白粳涼，晚白粳寒。新粳熱，陳粳涼。凡人嗜生米，久成米瘕，治之以雞屎白。",
            "穎曰：新米乍食，動風氣。陳者下氣，病人尤宜。",
            "詵曰：常食干粳飯，令人熱中，唇口乾。不可同馬肉食，發痼疾。不可和蒼耳食，令人卒心痛，急燒倉米灰和蜜漿服之，不爾即死。",
            ""
        ],
        "主治": [
            "益氣，止煩止渴止泄（《別錄》）。溫中，和胃氣，長肌肉（《蜀本》）。補中，壯筋骨，益腸胃（《日華》）。煮汁，主心痛，止渴，斷熱毒下痢（孟詵）。合芡實作粥食，益精強志，聰耳明目（好古）。通血脈，和五臟，好顏色（時珍。出《養生集要》）。常食干粳飯，令人不噎（孫思邈）。",
            "清熱，止煩渴，利小便，涼血（時珍）。",
            "益胃除濕。不去火毒，令人作渴（時珍）。",
            "粳谷奴（穀穗煤黑者），",
            "走馬喉痹，燒研，酒服方寸匕，立效（時珍。出《千金》）。",
            "禾稈",
            "解砒毒，燒灰，新汲水淋汁濾清，冷服一碗，毒當下出（時珍。出《衛生易簡方》）。"
        ],
        "發明": [
            "詵曰：粳米赤者粒大而香，水漬之有味益人。大抵新熟者動氣，經再年者亦發病。惟江南人多收火稻貯倉，燒去毛，至春舂米食之，即不發病宜人，溫中益氣，補下元也。",
            "宗奭曰：粳以白晚米為第一，早熟米不及也。平和五臟，補益胃氣，其功莫逮。然稍生則復不益脾，過熟乃佳。",
            "穎曰：粳有早、中、晚三收，以晚白米為第一。各處所產，種類甚多，氣味不能無少異，而亦不大相遠也。天生五穀，所以養人，得之則生，不得則死。惟此谷得天地中和之氣，同造化生育之功，故非他物可比。入藥之功在所略爾。",
            "好古曰：《本草》言粳米益脾胃，而張仲景白虎湯用之入肺。以味甘為陽明之經，色白為西方之象，而氣寒入手太陰也。少陰證桃花湯，用之以補正氣。竹葉石膏湯，用之以益不足。",
            "時珍曰：粳稻六、七月收者為早粳（止可充食），八、九月收者為遲粳，十月收者為晚粳。北方氣寒，粳性多涼，八、九月收者即可入藥。南方氣熱，粳性多溫，惟十月晚稻氣涼乃可入藥。遲粳、晚粳得金氣多，故色白者入肺而解熱也。早粳得土氣多，故赤者益脾而白者益胃。若滇、嶺之粳則性熱，惟彼土宜之耳。",
            "戴原禮曰：風熱赤眼，以淅二泔睡時冷調洗肝散、菊花散之類，服之。"
        ],
        "附方": [
            {
                "名稱": "霍亂吐瀉，煩渴欲絕",
                "方法": "用粳米二合研粉，入水二盞研汁，和淡竹瀝一合，頓服。（《普濟》）。"
            },
            {
                "名稱": "赤痢熱躁",
                "方法": "粳米半升，水研取汁，入油瓷瓶中，蠟紙封口，沉井底一夜，平旦服之。吳內翰家乳母病此，服之有效。（《普濟方》）。"
            },
            {
                "名稱": "自汗不止",
                "方法": "粳米粉絹包，頻頻撲之。"
            },
            {
                "名稱": "五種屍病",
                "方法": "粳米二升，水六升，煮一沸服，日三。（《肘後》）。"
            },
            {
                "名稱": "卒心氣痛",
                "方法": "粳米二升。水六升，煮六、七沸，服。（《肘後方》）。"
            },
            {
                "名稱": "米症嗜米，有人好啞米，久則成症，不得米則吐出清水，得米即止，米不消化，久亦斃人",
                "方法": "用白米五合，雞屎一升，同炒焦為末。水一升，頓服。少時吐出症，如研米汁，或白沫淡水，乃愈也。（《千金方》）。"
            },
            {
                "名稱": "小兒初生三日，應開腸胃、助穀神者",
                "方法": "碎米濃作汁飲，如乳酪，頻以豆許與兒飲之。二七日可與哺，慎不得與雜藥也。（《肘後方》）。"
            },
            {
                "名稱": "初生無皮色赤，但有紅肉，乃受胎未足也",
                "方法": "用早白米粉撲之，肌膚自生。（《普濟方》）。小兒甜瘡，生於面耳：令母頻嚼白米，臥時塗之。不過三、五次，即愈。"
            },
            {
                "名稱": "荒年辟穀",
                "方法": "粳米一斗，酒三升漬之，曝乾又漬，酒盡止。取出稍食之，可闢三十日。足一斛三升，辟穀一年。（《肘後方》）。"
            },
            {
                "名稱": "胎動腹痛，急下黃汁",
                "方法": "用粳米五升，黃耆六兩，水七升，煎二升，分四服。（《聖惠》）。"
            },
            {
                "名稱": "赤根疔腫",
                "方法": "白粉熬黑，和蜜敷之。（《千金方》）。"
            },
            {
                "名稱": "吐血不止",
                "方法": "陳紅米泔水，溫服一鍾，日三次。（《普濟方》）"
            },
            {
                "名稱": "鼻出衄血",
                "方法": "頻飲淅二泔，仍以真麻油或蘿蔔汁滴入之。（《證治要訣》）"
            },
            {
                "名稱": "鼻上酒齇",
                "方法": "以淅二泔食後冷飲。外以硫黃入大菜頭內，煨碾塗之。（《證治要訣》）。"
            },
            {
                "名稱": "服藥過劑，悶亂者",
                "方法": "粳米瀋飲之。（《外臺》）。"
            }
        ]
    },
    {
        "名字": "秈",
        "來源": {
            "本草綱目": {
                "部": "谷",
                "卷": "二十二",
                "類": "麻麥稻"
            }
        },
        "別稱": [
            "占稻（《綱目》）",
            "早稻"
        ],
        "釋名": [
            "",
            "時珍曰：秈，亦粳屬之先熟而鮮明之者，故謂之秈。種自占城國，故謂之占。俗作黏者，非矣。"
        ],
        "集解": [
            "時珍曰：秈似粳而粒小，始自閩人，得種於占城國。宋真宗遣使就閩取三萬斛，分給諸道為種，故今各處皆有之。高仰處俱可種，其熟最早，六、七月可收。品類亦多，有赤、白二色，與粳大同小異。",
            "秈米"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "溫中益氣，養胃和脾，除濕止泄（時珍）。",
            "稈",
            "反胃，燒灰淋汁溫服，令吐。蓋胃中有蟲，能殺之也（《普濟》）。"
        ],
        "附方": []
    }
]