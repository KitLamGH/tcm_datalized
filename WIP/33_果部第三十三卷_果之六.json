[
    {
        "名字": "刺蜜",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "《拾遺》",
        "校正": [
            "自草部移入此。"
        ],
        "別稱": [
            "草蜜（《拾遺》）",
            "給㪍羅"
        ],
        "釋名": [
            ""
        ],
        "集解": [
            "藏器曰：交河沙中有草，頭上有毛，毛中生蜜。胡人名為給㪍羅。",
            "時珍曰：按李延壽《北史》云：高昌有草名羊刺，其上生蜜，味甚甘美。又《梁四公子記》云：高昌貢刺蜜。傑公云：南平城羊刺無葉，其蜜色白而味甘；鹽城羊刺葉大，其蜜色青而味薄也。高昌即交河，在西番，今為火州。又段成式《酉陽雜俎》云：北天竺國有蜜草，蔓生大葉，秋冬不死，因受霜露，遂成蜜也。",
            "又《大明一統志》云：西番撒馬兒罕地，有小草叢生，葉細如藍，秋露凝其上，味甘如蜜，可熬為餳，土人呼為達即古賓，蓋甘露也。按此二說，皆草蜜也，但不知其草即羊刺否也？又有𥡎齊樹，亦出蜜，云可入藥而不得其詳，今附於下。"
        ],
        "附錄": [
            "𥡎齊（音別），按：段成式云：𥡎齊出波斯國，拂林國亦有之，名𩑒勃梨佗（𩑒音奪）。樹長丈餘，皮色青薄光淨。葉似阿魏，生於枝端，一枝三葉。八月伐之，蜡月更抽新條。七月斷其枝，有黃汁如蜜，微香，可以入藥療病也。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "骨蒸發熱痰嗽，暴痢下血，開胃止渴除煩（藏器）。"
        ]
    },
    {
        "名字": "果之六",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "水果類六種"
    },
    {
        "名字": "蓮藕",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "《本經》上品",
        "釋名": [
            "其根藕（《爾雅》），其實蓮（同上），其莖葉荷。",
            "韓保升曰：藕生水中，其葉名荷。按：《爾雅》云：荷，芙蕖。其莖茄，其葉蕸，其本蔤，其華菡萏，其實蓮，其根藕，其中菂，菂中薏。邢昺注云：芙蕖，總名也，別名芙蓉，江東人呼為荷。菡萏，蓮花也。菂，蓮實也。薏，菂中青心也。郭璞注云：蔤，乃莖下白蒻在泥中者。",
            "蓮，乃房也；菂，乃子也；薏，乃中心苦薏也。江東人呼荷花為芙蓉，北人以藕為荷，亦以蓮為荷，蜀人以藕為茄，此皆習俗傳誤也。陸機《詩疏》云：其莖為荷。其花未發為菡萏，已發為芙蕖。其實蓮，蓮之皮青里白。其子菂，菂之殼青肉白。菂內青心二、三分，為苦薏也。",
            "時珍曰：《爾雅》以荷為根名，韓氏以荷為葉名，陸機以荷為莖名。按：莖乃負葉者也，有負荷之義，當從陸說。蔤乃嫩蒻，如竹之行鞭者。節生二莖，一為葉，一為花，盡處乃生藕，為花、葉、根、實之本。顯仁藏用，功成不居，可謂退藏於密矣，故謂之蔤。花葉常偶生，不偶不生，故根曰藕。",
            "或云藕善耕泥，故字從耦，耦者耕也。茄音加，加於蔤上也。蕸音遐，遠於密也。菡萏，函合未發之意。芙蓉，敷布容豔之意。蓮者連也，花實相連而出也。菂者的也，子在房中點點如的也。的乃凡物點注之名。薏，猶意也，含苦在內也。古詩云：食子心無棄，苦心生意存是矣。",
            "",
            "藕實又稱「菂」或「薂」，《別錄》中稱為「石蓮子」，《本經》中稱其為「水芝」，《古今注》中則稱為「澤芝」。",
            "",
            "苦薏。",
            "佛座須（花開時採取，陰乾，亦可充果食）。",
            "",
            "蓮蓬殼（陳久者良）。",
            "嫩者荷錢（象形）。貼水者藕荷（生藕者）。出水者芰荷（生花者）。蒂名荷鼻。"
        ],
        "集解": [
            "《別錄》曰：藕實莖生汝南池澤。八月採。",
            "當之曰：所在池澤皆有，豫章、汝南者良。苗高五、六尺，葉團青大如扇，其花赤，子黑如羊矢。",
            "時珍曰：蓮藕，荊、揚、豫、益諸處湖澤陂池皆有之。以蓮子種者生遲，藕芽種者最易發。其芽穿泥成白蒻，即蔤也。長者至丈餘，五、六月嫩時，沒水取之，可作蔬茹，俗呼藕絲菜。節生二莖：一為藕荷，其葉貼水，其下旁行生藕也；一為芰荷，其葉出水，其旁莖生花也。",
            "其葉清明後生。六、七月開花，花有紅、白、粉紅三色。花心有黃鬚，蕊長寸余，須內即蓮也。花褪連房成菂，菂在房如蜂子在窠之狀。六、七月採嫩者，生食脆美。至秋房枯子黑，其堅如石，謂之石蓮子。八、九月收之，斫去黑殼，貨之四方，謂之蓮肉。冬月至春掘藕食之，藕白有孔有絲，大者如肱臂，長六、七尺，凡五、六節。",
            "大抵野生及紅花者，蓮多藕劣；種植及白花者，蓮少藕佳也。其花白者香，紅者豔，千葉者不結實。別有合歡（並頭者），有夜舒荷（夜布晝卷）、睡蓮（花夜入水）、金蓮（花黃）、碧蓮（花碧）、繡蓮（花如繡），皆是異種，故不述。《相感志》云：荷梗塞穴鼠自去，煎湯洗鑞垢自新，物性然也。",
            "蓮實"
        ],
        "別稱": [
            "藕實（《本經》）",
            "菂（《爾雅》）",
            "薂（音吸，同上）",
            "石蓮子（《別錄》）",
            "水芝（《本經》）",
            "澤芝（《古今注》）",
            "藕絲菜（五",
            "六月嫩時，採為蔬茹，老則為藕梢，味不堪矣）",
            "芙蓉（《古今注》）",
            "芙蕖（同上）",
            "水華"
        ],
        "修治": [
            "弘景曰：藕實即蓮子，八、九月採黑堅如石者，干搗破之。",
            "頌曰：其菂至秋黑而沉水，為石蓮子，可磨為飯食。",
            "時珍曰：石蓮剁去黑殼，謂之蓮肉。以水浸去赤皮、青心，生食甚佳。入藥須蒸熟去心，或曬或焙乾用。亦有每一斤，用獖豬肚一個盛貯，煮熟搗焙用者。今藥肆一種石蓮子，狀如土石而味苦，不知何物也？",
            "大明曰：入藥並炙用。"
        ],
        "氣味": [
            "甘，平，澀，無毒",
            "甘，平，無毒",
            "甘，平，無毒",
            "澀，平，無毒",
            "苦，寒，無毒",
            "甘，澀，溫，無毒",
            "苦、甘，溫，無毒",
            "苦，澀，溫，無毒",
            "苦，平，無毒"
        ],
        "氣味補充": [
            "《別錄》曰：寒。大明曰：蓮子、石蓮，性俱溫。",
            "時珍曰：嫩菂性平，石蓮性溫。得茯苓、山藥、白朮、枸杞子良。",
            "詵曰：生食過多，微動冷氣脹人。蒸食甚良。大便燥澀者，不可食。",
            "大明曰：溫。",
            "時珍曰：《相感志》云：藕以鹽水共食，則不損口；同油炸面米果食，則無渣。煮忌鐵器。",
            "",
            "",
            "大明曰：冷。伏硫黃。",
            "",
            "藏器曰：食蓮子不去心，令人作吐。",
            "",
            "大明曰：忌地黃、蔥、蒜。",
            "忌地黃、蔥、蒜。",
            "",
            "",
            "時珍曰：畏桐油。伏白銀，伏硫黃。"
        ],
        "主治": [
            "補中養神，益氣力，除百疾。久服，輕身耐老，不飢延年（《本經》）。主五臟不足，傷中氣絕，益十二經脈血氣（孟詵）。",
            "止渴去熱，安心止痢，治腰痛及泄精。多食令人歡喜（大明）。交心腎，厚腸胃，固精氣，強筋骨，補虛損，利耳目，除寒濕，止脾泄久痢，赤白濁，女人帶下崩中諸血病（時珍）。搗碎和米作粥飯食，輕身益氣，令人強健（蘇頌。出《詩疏》）。安靖上下君相火邪（《嘉謨》）。",
            "熱渴，散留血，生肌。久服令人心歡（《別錄》）。止怒止泄，消食解酒毒，及病後乾渴（藏器）。搗汁服，止悶除煩開胃，治霍亂，破產後血悶，搗膏，罯金瘡並傷折，止暴痛。蒸煮食之，大能開胃（大明）。生食，治霍亂後虛渴。蒸食，甚補五臟，實下焦。同蜜食，令人腹臟肥，不生諸蟲，亦可休糧（孟詵）。",
            "汁：解射罔毒、蟹毒（徐之才）。搗浸澄粉服食，輕身益年（臞仙）。",
            "生食，主霍亂後虛渴煩悶不能食，解酒食毒（蘇頌）。",
            "功與藕同（時珍）。解煩毒，下瘀血（汪穎）。",
            "藕節",
            "搗汁飲，主吐血不止，及口鼻出血（甄權）。消瘀血，解熱毒。產後血悶，和地黃研汁，入熱酒、小便飲（大明）。能止咳血唾血，血淋溺血，下血血痢血崩（時珍）。",
            "血渴，產後渴，生研末，米飲服二錢，立愈（士良）。止霍亂（大明）。清心去熱（時珍。出《統旨》）。",
            "清心通腎，固精氣，烏鬚髮，悅顏色，益血，止血崩、吐血（時珍）。",
            "鎮心益色。駐顏輕身（大明）。",
            "弘景曰：花入神仙家用，入香尤妙。",
            "破血（孟詵）。治血脹腹痛，及產後胎衣不下，酒煮服之。水煮服之，解野菌毒（藏器）。止血崩、下血、溺血（時珍）。",
            "止渴，落胞破血，治產後口乾，心肺躁煩（大明）。治血脹腹痛，產後胎衣不下，酒煮服之。荷鼻：安胎，去惡血，留好血，止血痢，殺菌蕈毒，並煮水服（藏器）。生髮元氣，裨助脾胃，澀精滑，散瘀血，消水腫癰腫，發痘瘡，治吐血咯血衄血，下血溺血血淋，崩中產後惡血，損傷敗血（時珍）。"
        ],
        "發明": [
            "時珍曰：蓮產於淤泥而不為泥染；居於水中而不為水沒。根莖花實，凡品難同；清淨濟用，群美兼得。自蒻蔤而節節生莖，生葉，生花，生藕；由菡萏而生蕊，生蓮，生菂，生薏。其蓮菂則始而黃，黃而青，青而綠，綠而黑，中含白肉，內隱青心。石蓮堅剛，可歷永久。",
            "薏藏生意，藕覆萌芽，展轉生生，造化不息。故釋氏用為引譬，妙理具存；醫家取為服食，百病可卻。蓋蓮之味甘氣溫而性嗇，稟清芳之氣，得稼穡之味，乃脾之果也。脾者，黃宮，所以交媾水、火，會合木、金者也。土為元氣之母，母氣既和，津液相成，神乃自生，久視耐老，此其權輿也。",
            "昔人治心腎不交，勞傷白濁，有清心蓮子飲；補心腎，益精血，有瑞蓮丸，皆得此理。",
            "藏器曰：經秋正黑，名石蓮子，入水必沉，惟煎鹽滷能浮之。此物居山海間，經百年不壞，人得食之，令發黑不老。",
            "詵曰：諸鳥、猿猴取得不食，藏之石室內，人得三百年者，食之永不老也。又雁食之，糞于田野山岩之中，不逢陰雨，經久不壞。人得之，每旦空腹食十枚，身輕能登高涉遠也。",
            "弘景曰：根入神仙家。宋時太官作血䘓（音勘），庖人削藕皮誤落血中，遂散渙不凝。故醫家用以破血多效也。䘓者，血羹也。",
            "詵曰：產後忌生冷物，獨藕不同生冷者，為能破血也。",
            "時珍曰：白花藕大而孔扁者，生食味甘，煮食不美；紅花及野藕，生食味澀，煮蒸則佳。夫藕生於卑汙，而潔白自若。質柔而穿堅，居下而有節。孔竅玲瓏，絲綸內隱。生於嫩蒻，而發為莖、葉、花、實，又復生芽，以續生生之脈。四時可食，令人心歡，可謂靈根矣。故其所主者，皆心脾血分之疾，與蓮之功稍不同云。",
            "時珍曰：一男子病血淋，痛脹祈死。予以藕汁調發灰，每服二錢，服三日而血止痛除。按：趙溍《養疴漫筆》云：宋孝宗患痢，眾醫不效。高宗偶見一小藥肆，召而問之。其人問得病之由，乃食湖蟹所致。遂診脈，曰：此冷痢也。乃用新採藕節搗爛，熱酒調下，數服即愈。",
            "高宗大喜，就以搗藥金杵臼賜之，人遂稱為金杵臼嚴防禦家，可謂不世之遇也。大抵藕能消瘀血，解熱開胃，而又解蟹毒故也。",
            "時珍曰：蓮鬚本草不收，而《三因》諸方、固真丸、巨勝子丸各補益方中，往往用之。其功大抵與蓮子同也。",
            "時珍曰：蓮房入厥陰血分，消瘀散血，與荷葉同功，亦急則治標之意也。",
            "",
            "杲曰：潔古張先生口授枳朮丸方，用荷葉燒飯為丸。當時未悟其理，老年味之始得。夫震者動也，人感之生足少陽甲膽，是屬風木，為生化萬物之根蒂。人之飲食入胃，營氣上行，即少陽甲膽之氣，與手少陽三焦元氣，同為生髮之氣。《素問》云：履端於始，序則不愆。荷葉生於水土之下，汙穢之中，挺然獨立。",
            "其色青，其形仰，其中空，象震卦之體。食藥感此氣之化，胃氣何由不升乎？用此為引，可謂遠識合道矣。更以燒飯和藥，與白朮協力滋養，補令胃厚，不致內傷，其利廣矣大矣。世之用巴豆、牽牛者，豈足語此？",
            "時珍曰：燒飯見谷部飯下。按：《東垣試效方》云：雷頭風症，頭面疙瘩腫痛，憎寒發熱，狀如傷寒，病在三陽，不可過用寒藥重劑，誅伐無過。一人病此，諸藥不效，余處清震湯治之而愈。用荷葉一枚，升麻五錢，蒼朮五錢，水煎溫服。蓋震為雷，而荷葉之形象震體，其色又青，乃涉類象形之義也。",
            "又案：聞人規《痘疹八十一論》云：痘瘡已出，復為風寒外襲，則竅閉血凝，其點不長，或變黑色，此為倒黶，必身痛，四肢微厥。但溫肌散邪，則熱氣復行，而斑自出也。宜紫背荷葉散治之。蓋荷葉能升發陽氣，散瘀血，留好血，殭蠶能解結滯之氣故也。此藥易得，而活人甚多，勝於人牙、龍腦也。",
            "又戴原禮《證治要訣》云：荷葉服之，令人瘦劣，故單服可以消陽水浮腫之氣。"
        ],
        "附方": [
            {
                "名稱": "服食不飢",
                "方法": "詵曰：石蓮肉蒸熟去心，為末，煉蜜丸梧桐子大。日服三十丸。此仙家方也。"
            },
            {
                "名稱": "清心寧神",
                "方法": "宗奭曰：用蓮蓬中干石蓮子肉，於砂盆中擦去赤皮，留心，同為末，入龍腦，點湯服之。"
            },
            {
                "名稱": "補中強志，益耳目聰明",
                "方法": "用蓮實半兩去皮心，研末，水煮熟，以粳米三合作粥，入末攪勻食。（《聖惠方》）"
            },
            {
                "名稱": "補虛益損",
                "方法": "水芝丹：用蓮實半升。酒浸二宿，以牙豬肚一個洗淨，入蓮在內，縫定煮熟，取出曬乾為末，酒煮米糊丸梧桐子大。每服五十丸，食前溫酒送下。（《醫學發明》）"
            },
            {
                "名稱": "小便頻數，下焦真氣虛弱者",
                "方法": "用上方，醋糊丸，服。"
            },
            {
                "名稱": "白濁遺精",
                "方法": "石蓮肉、龍骨、益智仁等分。為末。每服二錢，空心米飲下。《普濟》：用蓮肉、白茯苓等分，為末。白湯調服。"
            },
            {
                "名稱": "心虛赤濁",
                "方法": "蓮子六一湯：用石蓮肉六兩，炙甘草一兩，為末。每服一錢，燈心湯下。（《直指方》）"
            },
            {
                "名稱": "久痢禁口",
                "方法": "石蓮肉炒為末。每服二錢，陳倉米湯調下，便覺思食，甚妙。加入香連丸，尤妙。（《丹溪心法》）"
            },
            {
                "名稱": "脾泄腸滑",
                "方法": "方同上。"
            },
            {
                "名稱": "噦逆不止",
                "方法": "石蓮肉六枚，炒赤黃色，研末。冷熟水半盞和服，便止。（蘇頌《圖經》）產後咳逆、嘔吐，心忡目暈：用石蓮子兩半，白茯苓一兩，丁香五錢。為末。每米飲服二錢。（《良方補遺》）"
            },
            {
                "名稱": "眼赤作痛",
                "方法": "蓮實（去皮研末）一盞，粳米半升，以水煮粥，常食。（《普濟方》）"
            },
            {
                "名稱": "小兒熱渴",
                "方法": "蓮實二十枚（炒），浮萍二錢半，生薑少許，水煎，分三服。（《聖濟總錄》）"
            },
            {
                "名稱": "反胃吐食",
                "方法": "石蓮肉為末，入少肉豆寇末，米湯調服之。（《直指方》）"
            },
            {
                "名稱": "時氣煩渴",
                "方法": "生藕汁一盞，生蜜一合，和勻，細服。（《聖惠》）"
            },
            {
                "名稱": "傷寒口乾",
                "方法": "生藕汁、生地黃汁、童子小便各半盞。煎溫，服之。（龐安時《傷寒論》）"
            },
            {
                "名稱": "霍亂煩渴",
                "方法": "藕汁一鍾，薑汁半鍾。和勻飲。（《聖濟總錄》）"
            },
            {
                "名稱": "霍亂吐利",
                "方法": "生藕，搗汁服。（《聖惠》）"
            },
            {
                "名稱": "上焦痰熱",
                "方法": "藕汁、梨汁各半盞。和服。（《簡便》）"
            },
            {
                "名稱": "產後悶亂，血氣上衝，口乾腹痛",
                "方法": "《梅師方》：用生藕汁三升，飲之。龐安時：用藕汁、生地黃汁、童子小便等分，煎服。"
            },
            {
                "名稱": "小便熱淋",
                "方法": "生藕汁、生地黃汁、葡萄汁各等分。每服囗盞，入蜜溫服。"
            },
            {
                "名稱": "墜馬血瘀，積在胸腹，唾血無數者",
                "方法": "干藕根為末。酒服方寸匕，日二次。（《千金方》）"
            },
            {
                "名稱": "食蟹中毒",
                "方法": "生藕汁飲之。（《聖惠》）"
            },
            {
                "名稱": "凍腳裂坼",
                "方法": "蒸熟藕，搗爛塗之。"
            },
            {
                "名稱": "塵芒入目",
                "方法": "大藕洗搗，綿裹，滴汁入目中，即出也。（《普濟方》）"
            },
            {
                "名稱": "鼻衄不止",
                "方法": "藕節搗汁飲，並滴鼻中。"
            },
            {
                "名稱": "猝暴吐血",
                "方法": "雙荷散：用藕節、荷蒂各七個，以蜜少許擂爛，用水二鍾，煎八分，去滓，溫服。或為末丸服亦可。（《聖惠》）"
            },
            {
                "名稱": "大便下血",
                "方法": "藕節曬乾研末，人參、白蜜煎湯，調服二錢，日二服。（《全幼心鑑》）"
            },
            {
                "名稱": "遺精白濁，心虛不寧",
                "方法": "金鎖玉關丸：用藕節、蓮花須、蓮子肉、芡實肉、山藥、白茯苓、白茯神各二兩，為末。用金櫻子二斤捶碎，以水一斗，熬八分，去滓，再熬成膏，入少面和藥，丸梧桐子大。每服七十丸，米飲下。"
            },
            {
                "名稱": "鼻淵腦瀉",
                "方法": "藕節、芎藭，焙研為末。每服二錢，米飲下。（《普濟》）"
            },
            {
                "名稱": "勞心吐血",
                "方法": "蓮子心七個，糯米二十一粒，為末，酒服。此臨安張上舍方也。（《是齋百一方》）"
            },
            {
                "名稱": "小便遺精",
                "方法": "蓮子心一撮。為末，入辰砂一分。每服一錢，白湯下，日二。（《醫林集要》）"
            },
            {
                "名稱": "久近痔漏三十年者",
                "方法": "三服除根。用蓮花蕊、黑牽牛頭末各一兩半，當歸五錢，為末。每空心酒服二錢。忌熱物。五日見效。（孫氏《集效方》）"
            },
            {
                "名稱": "服食駐顏",
                "方法": "七月七日採蓮花七分，八月八日採根八分，九月九日採實九分，陰乾搗篩。每服方寸匕，溫酒調服。（《太清草木方》）"
            },
            {
                "名稱": "天疱濕瘡",
                "方法": "荷花貼之。（《簡便方》）"
            },
            {
                "名稱": "難產催生",
                "方法": "蓮花一瓣，書人字，吞之，即易產。（《肘後方》）"
            },
            {
                "名稱": "墜損嘔血",
                "方法": "墜跌積血心胃，嘔血不止。用乾荷花為末，每酒服方寸匕，其效如神。（楊拱《醫方摘要》）"
            },
            {
                "名稱": "經血不止",
                "方法": "瑞蓮散：用陳蓮蓬殼燒存性，研末。每服二錢，熱酒下。（《婦人經驗方》）血崩不止，不拘冷熱：用蓮蓬殼、荊芥穗各（燒存性）"
            },
            {
                "名稱": "等分為末。每服二錢",
                "方法": "米飲下。（《聖惠方》）"
            },
            {
                "名稱": "產後血崩",
                "方法": "蓮蓬殼五個，香附二兩，各燒存性，為末。每服二錢，米飲下，日二。（《婦人良方》）"
            },
            {
                "名稱": "漏胎下血",
                "方法": "蓮房燒研，麵糊丸梧桐子大。每服百丸，湯、酒任下，日二。（《朱氏集驗方》）"
            },
            {
                "名稱": "小便血淋",
                "方法": "蓮房燒存性，為末，入麝香少許。每服二錢半，米飲調下，日二。（《經驗方》）"
            },
            {
                "名稱": "天疱濕瘡",
                "方法": "蓮蓬殼燒存性，研末，井泥調塗，神效。（《海上方》）"
            },
            {
                "名稱": "舊四",
                "方法": "新二十三。"
            },
            {
                "名稱": "陽水浮腫",
                "方法": "敗荷葉，燒存性，研末。每服二錢，米飲調下，日三服。（《證治要訣》）"
            },
            {
                "名稱": "腳膝浮腫",
                "方法": "荷葉心、藁本等分，煎湯，淋洗之。（《永類方》）"
            },
            {
                "名稱": "痘瘡倒黶",
                "方法": "紫背荷葉散，又名南金散：治風寒外襲倒黶勢危者，萬無一失。用霜後荷葉（貼水紫背者，炙乾）、白殭蠶直者炒去絲等分為末。每服半錢，用胡荽湯或溫酒調下。（聞人規《痘疹論》）"
            },
            {
                "名稱": "諸般癰腫，拔毒止痛",
                "方法": "荷葉中心蒂如錢者，不拘多少，煎湯淋洗，拭乾，以飛過寒水石，同臘豬脂塗之。又治癰腫，柞木飲方中亦用之。（《本事方》）"
            },
            {
                "名稱": "打撲損傷，惡血攻心，悶亂疼痛者",
                "方法": "以乾荷葉五片，燒存性，為末。每服三錢，童子熱尿一盞，食前調下，日三服，利下惡物為度。（《聖惠方》）"
            },
            {
                "名稱": "產後心痛，惡血不盡也",
                "方法": "荷葉炒香為末。每服方寸匕，沸湯或童子小便調下。或燒灰、或煎汁皆可。（《救急方》）"
            },
            {
                "名稱": "胎衣不下",
                "方法": "方同上。傷寒產後，血暈欲死：用荷葉、紅花、薑黃等分，炒研末。童子小便調服二錢。（龐安常《傷寒論》）"
            },
            {
                "名稱": "孕婦傷寒",
                "方法": "大熱煩渴，恐傷胎氣。用嫩卷荷葉（焙）半兩，蚌粉二錢半。"
            },
            {
                "名稱": "為末。每服三錢，新汲水入蜜調服，並塗腹上。名罩胎散。（鄭氏方）妊娠胎動，已見黃水者",
                "方法": "乾荷蒂一枚炙，研為末。糯米淘汁一鍾，調服即安。（唐氏《經驗方》）"
            },
            {
                "名稱": "吐血不止",
                "方法": "嫩荷葉七個，擂水服之，甚佳。又方：乾荷葉、生蒲黃等分，為末。每服三錢，桑白皮煎湯調下。《肘後方》：用經霜敗荷燒存性，研末。新水服二錢。"
            },
            {
                "名稱": "吐血咯血",
                "方法": "《經驗後方》：荷葉焙乾，為末。米湯調服二錢，一日二服，以知為度。《聖濟總錄》：用敗荷葉、蒲黃各一兩，為末。每服二錢，麥門冬湯下。"
            },
            {
                "名稱": "吐血衄血",
                "方法": "陽乘於陰，血熱妄行，宜服四生丸。陳日華云：屢用得效。用生荷葉、生艾葉、生柏葉、生地黃等分，搗爛，丸雞子大。每服一丸，水三盞，煎一盞，去滓服。（《濟生方》）"
            },
            {
                "名稱": "崩中下血",
                "方法": "荷葉（燒研）半兩，蒲黃、黃芩各一兩，為末。每空心酒服三錢。"
            },
            {
                "名稱": "血痢不止",
                "方法": "荷葉蒂，水煮汁，服之。（《普濟方》）"
            },
            {
                "名稱": "下痢赤白",
                "方法": "荷葉燒研。每服二錢，紅痢蜜；白痢沙糖湯下。"
            },
            {
                "名稱": "脫肛不收",
                "方法": "貼水荷葉焙研，酒服二錢，仍以荷葉盛末坐之。（《經驗良方》）牙齒疼痛：青荷葉剪取錢蒂七個，以濃米醋一盞，煎半盞，去滓，熬成膏，時時抹之妙。（唐氏《經驗方》）"
            },
            {
                "名稱": "赤遊火丹",
                "方法": "新生荷葉，搗爛，入鹽塗之。（《摘玄方》）"
            },
            {
                "名稱": "漆瘡作癢",
                "方法": "乾荷葉，煎湯，洗之，良。（《集驗方》）"
            },
            {
                "名稱": "遍身風癘",
                "方法": "荷葉三十枚，石灰一斗。淋汁合煮，漬之，半日乃出。數日一作，良。（《聖惠方》）"
            },
            {
                "名稱": "偏頭風痛",
                "方法": "升麻、蒼朮各一兩，荷葉一個，水二鍾，煎一鍾，食後溫服。或燒荷葉一個，為末，以煎汁調服。（《簡便方》）"
            },
            {
                "名稱": "刀斧傷瘡",
                "方法": "荷葉燒研，搽之。（《集簡方》）"
            },
            {
                "名稱": "陰腫痛癢",
                "方法": "荷葉、浮萍、蛇床等分。煎水，日洗之。（《醫壘元戎》）"
            }
        ]
    },
    {
        "名字": "紅白蓮花",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "《拾遺》",
        "校正": [
            "自草部移入此。"
        ],
        "集解": [
            "藏器曰：紅蓮花、白蓮花，生西國，胡人將來也。",
            "時珍曰：此不知即蓮花否？而功與蓮同，以類相從，姑移入此。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "久服，令人好顏色，變白卻老（藏器）。"
        ]
    },
    {
        "名字": "芰實",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "音妓。《別錄》上品",
        "別稱": [
            "菱（《別錄》）",
            "水慄（風俗通）",
            "沙角"
        ],
        "釋名": [
            "",
            "時珍曰：其葉支散，故字從支。其角稜峭，故謂之菱，而俗呼為菱角也。昔人多不分別，惟伍安貧《武陵記》以三角、四角者為芰，兩角者為菱。《左傳》屈到嗜芰，即此物也。《爾雅》謂之厥攗（音眉）。又許慎《說文》云：菱，楚謂之芰，秦謂之薢茩。楊氏《丹鉛錄》以芰為雞頭，引《離騷》緝芰荷以為衣，言菱葉不可緝衣，皆誤矣。",
            "案：《爾雅》薢茩乃決明之名，非厥攗也。又《埤雅》芰荷乃藕上出水生花之莖，非雞頭也。與菱同名異物。許、楊二氏失於詳考，故正之。"
        ],
        "集解": [
            "弘景曰：芰實，廬、江間最多，皆取火燔以為米充糧，今多蒸暴食之。",
            "頌曰：菱，處處有之。葉浮水上，花黃白色，花落而實生，漸向水中乃熟。實有二種：一種四角，一種兩角。兩角中又有嫩皮而紫色者，謂之浮菱，食之尤美。江淮及山東人曝其實以為米，代糧。",
            "時珍曰：芰菱有湖濼處則有之。菱落泥中，最易生髮。有野菱、家菱，皆三月生蔓延引。葉浮水上，扁而有尖，光面如鏡。葉下之莖有股如蝦股，一莖一葉，兩兩相差，如蝶翅狀。五、六月開小白花，背日而生，晝合宵炕，隨月轉移。其實有數種：或三角、四角，或兩角、無角。",
            "野菱自生湖中，葉、實俱小。其角硬直刺人，其色嫩青老黑。嫩時剝食甘美，老則蒸煮食之。野人曝乾，剁米為飯為粥，為糕為果，皆可代糧。其莖亦可曝收，和米作飯，以度荒歉，蓋澤農有利之物也。家菱種於陂塘，葉、實俱大，角軟而脆，亦有兩角彎卷如弓形者，其色有青、有紅、有紫，嫩時剝食，皮脆肉美，蓋佳果也。老則殼黑而硬，墜入江中，謂之烏菱。",
            "冬月取之，風乾為果，生、熟皆佳。夏月以糞水澆其葉，則實更肥美。按段成式《酉陽雜俎》云：蘇州折腰菱，多兩角。荊州郢城菱，三角無刺，可以按莎。漢武帝昆明池有浮根菱，亦曰青水菱，葉沒水下，根出水上。或云：玄都有雞翔菱，碧色，狀如雞飛，仙人鳧伯子常食之。"
        ],
        "氣味": [
            "甘，平，無毒",
            "澀"
        ],
        "氣味補充": [
            "",
            "詵曰：生食，性冷利。多食，傷人臟腑，損陽氣，痿莖，生蟯蟲。水族中此物最不治病。若過食腹脹者，可暖薑酒服之即消，亦可含吳茱萸咽津。",
            "時珍曰：《仇池筆記》言：菱花開背日，芡花開向日，故菱寒而芡暖。《別錄》言芰實性平，豈生者性冷，而乾者則性平歟？",
            ""
        ],
        "主治": [
            "安中補五臟，不飢輕身（《別錄》）。蒸曝，和蜜餌之，斷谷長生（弘景）。解丹石毒（蘇頌）。鮮者，解傷寒積熱，止消渴，解酒毒、射罔毒（時珍）。",
            "搗爛澄粉食，補中延年（臞仙）。",
            "芰花",
            "入染鬚髮方（時珍）。",
            "烏菱殼",
            "入染鬚髮方，亦止泄痢（時珍）。"
        ],
        "附方": []
    },
    {
        "名字": "芡實",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "音儉。《本經》上品",
        "別稱": [
            "雞頭（《本經》）",
            "雁喙（同）",
            "雁頭（《古今注》）",
            "鴻頭（韓退之）",
            "雞雍（《莊子》）",
            "卯菱（《管子》）",
            "蒍子（音唯）",
            "水流黃"
        ],
        "釋名": [
            "",
            "弘景曰：此即今蒍子也。莖上花似雞冠，故名雞頭。",
            "頌曰：其苞形類雞、雁頭，故有諸名。",
            "時珍曰：芡可濟儉歉，故謂之芡。雞雍見《莊子·徐無鬼篇》。卯菱見《管子·五行篇》。揚雄《方言》云：南楚謂之雞頭，幽燕謂之雁頭，徐、青、淮、泗謂之芡子。其莖謂之蒍，亦曰䓈。鄭樵《通志》以鉤芺為芡，誤矣。鉤芺，陸生草也，其莖可食。水流黃見下。"
        ],
        "集解": [
            "《別錄》曰：雞頭實生雷澤池澤。八月採之。",
            "保升曰：苗生水中，葉大如荷，皺而有刺。花子若拳大，形似雞頭。實若石榴，其皮青黑，肉白如菱米也。",
            "頌曰：處處有之，生水澤中。其葉俗名雞頭盤，花下結實。其莖嫩者名蒍𦵸，亦名䓈菜，人採為蔬茹。",
            "宗奭曰：天下皆有之。臨水居人，採子去皮，搗仁為粉，蒸炸作餅，可以代糧。",
            "時珍曰：芡莖三月生葉貼水，大於荷葉，皺紋如縠，蹙衄如沸，面青背紫，莖、葉皆有刺。其莖長至丈餘，中亦有孔有絲，嫩者剝皮可食。五六月生紫花，花開向日結苞，外有青刺，如蝟刺及慄球之形。花在苞頂，亦如雞喙及蝟喙。剝開內有斑駁軟肉裹子，累累如珠璣。殼內白米，狀如魚目。",
            "深秋老時，澤農廣收，爛取芡子，藏至囷石，以備歉荒。其根狀如三稜，煮食如芋。"
        ],
        "修治": [
            "詵曰：凡用蒸熟，烈日曬裂取仁，亦可舂取粉用。",
            "時珍曰：新者煮食良。入澀精藥，連殼用亦可。案：劉跂《暇日記》云：芡實一斗，以防風四兩煎湯浸過用，且經久不壞。"
        ],
        "氣味": [
            "甘，平，澀，無毒",
            "咸、甘，平，無毒",
            "同莖"
        ],
        "氣味補充": [
            "",
            "弘景曰：小兒多食，令不長。",
            "詵曰：生食多，動風冷氣。",
            "宗奭曰：食多，不益脾胃，兼難消化。",
            "",
            ""
        ],
        "主治": [
            "濕痹，腰脊膝痛，補中，除暴疾，益精氣，強志，令耳目聰明。久服，輕身不飢，耐老神仙（《本經》）。開胃助氣（《日華》）。止渴益腎，治小便不禁，遺精白濁帶下（時珍）。",
            "止煩渴，除虛熱，生熟皆宜（時珍）。",
            "根",
            "小腹結氣痛，煮食之（士良）。"
        ],
        "發明": [
            "弘景曰：《仙方》取此合蓮實餌之，甚益人。",
            "恭曰：作粉食，益人勝於菱也。",
            "頌曰：取其實及中子，搗爛曝乾，再搗篩末，熬金櫻子煎和丸服之，云補下益人，謂之水陸丹。",
            "時珍曰：案孫升《談圃》云：芡本不益人，而俗謂之水流黃何也？蓋人之食芡，必咀嚼之，終日囁囁。而芡味甘平，腴而不膩。食之者能使華液流通，轉相灌溉，其功勝於乳石也。《淮南子》云：貍頭愈癙，雞頭已瘻。注者云：即芡實也。"
        ],
        "附方": [
            {
                "名稱": "雞頭粥",
                "方法": "益精氣，強志意，利耳目。雞頭實三合（煮熟去殼），粳米一合煮粥，日日空心食。（《經驗後方》）"
            },
            {
                "名稱": "玉鎖丹",
                "方法": "治精氣虛滑。用芡實、蓮莖（方見藕節下）。"
            },
            {
                "名稱": "四精丸",
                "方法": "治思慮、色欲過度，損傷心氣，小便數，遺精。用秋石、白茯苓、芡實、蓮肉各二兩，為末，蒸棗和丸梧桐子大。每服三十丸，空心鹽湯送下。（《永類方》）"
            },
            {
                "名稱": "分清丸",
                "方法": "治濁病。用芡實粉、白茯苓粉，黃蠟化蜜和，丸梧桐子大。每服百丸，鹽湯下。（《摘玄方》）"
            },
            {
                "名稱": "偏墜氣塊",
                "方法": "雞頭根切片煮熟，鹽、醋食之。（《法天生意》）"
            }
        ]
    },
    {
        "名字": "烏芋",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "李氏方",
        "別稱": [
            "鳧茈（音疵）",
            "鳧茨（音瓷）",
            "荸薺（《衍義》）",
            "黑三稜（《博濟方》）",
            "芍（音曉）"
        ],
        "釋名": [
            "地慄（鄭樵《通志》）。",
            "時珍曰：烏芋，其根如芋而色烏也。鳧喜食之，故《爾雅》名鳧茈，後遂訛為鳧茨，又訛為荸薺。蓋切韻鳧、荸同一字母，音相近也。三稜、地慄，皆形似也。",
            "瑞曰：小者名鳧茈，大者名地慄。"
        ],
        "集解": [
            "頌曰：烏芋，今鳧茨也。苗似龍鬚而細，色正青。根如指頭大，黑色，皮厚有毛。又有一種皮薄無毛者，亦同。田中人並食之。",
            "宗奭曰：皮厚色黑，肉硬而白者，謂之豬荸薺。皮薄澤，色淡紫，肉軟而脆者，謂之羊荸薺。正二月，人採食之。此二等藥中罕用，荒歲人多采以充糧。",
            "時珍曰：鳧茈生淺水田中。其苗三、四月出土，一莖直上，無枝葉，狀如龍鬚。肥田栽者，粗近蔥、蒲，高二、三尺。其根白蒻，秋後結顆，大如山楂、栗子，而臍有聚毛，累累下生入泥底。野生者，黑而小，食之多滓。種出者，紫而大，食之多毛。吳人以沃田種之，三月下種，霜後苗枯，冬春掘收為果，生食、煮食皆良。"
        ],
        "正誤": [
            "《別錄》曰：烏芋，一名借姑。二月生葉如芋。三月三日採根，曝乾。",
            "弘景曰：借姑生水田中。葉有丫，狀如澤瀉，不正似芋。其根黃，似芋子而小，疑有烏者，根極相似，細而美。葉狀如莧，草呼為鳧茨，恐即此也。",
            "恭曰：烏芋一名槎丫，一名慈菇。",
            "時珍曰：烏芋、慈菇原是二物。慈菇有葉，其根散生。烏芋有莖無葉，其根下生。氣味不同，主治亦異。而《別錄》誤以借菇為烏芋，謂其葉如芋。陶、蘇二氏因鳧茨、慈菇字音相近，遂致混注，而諸家說者因之不明。今正其誤。",
            "根"
        ],
        "氣味": [
            "甘，微寒，滑，無毒"
        ],
        "氣味補充": [
            "",
            "詵曰：性冷。先有冷氣人不可食，令人腹脹氣滿。小兒秋月食多，臍下結痛也。"
        ],
        "主治": [
            "消渴痹熱，溫中益氣（《別錄》）。下丹石，消風毒，除胸中實熱氣。可作粉食，明耳目，消黃疸（孟詵）。開胃下食（大明）。作粉食，厚人腸胃，不飢，能解毒，服金石人宜之（蘇頌）。療五種膈氣，消宿食，飯後宜食之。治誤吞銅物（汪機）。主血痢下血血崩，闢蠱毒（時珍）。"
        ],
        "發明": [
            "機曰：烏芋善毀銅，合銅錢嚼之，則錢化，可見其為消堅削積之物。故能化五種膈疾，而消宿食，治誤吞銅也，時珍曰：按：王氏《博濟方》：治五積、冷氣攻心、變為五膈諸病，金鎖丸中用黑三稜。注云：即鳧茈乾者。則汪氏所謂消堅之說，蓋本於此。又董炳《集驗方》云：地慄曬乾為末，白湯每服二錢，能闢蠱毒。",
            "傳聞下蠱之家，知有此物，便不敢下。此亦前人所未知者。"
        ],
        "附方": [
            {
                "名稱": "大便下血",
                "方法": "荸薺搗汁大半鍾，好酒半鍾，空心溫服。三日見效。（《神秘方》）下痢赤白：午日午時取完好荸薺，洗淨拭乾，勿令損破，於瓶內入好燒酒浸之，黃泥密封收貯。遇有患者，取二枚細嚼，空心用原酒送下。（唐瑤《經驗方》）婦人血崩：鳧茈一歲一個，燒存性，研末，酒服之。"
            }
        ]
    },
    {
        "名字": "慈菇",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "《日華》",
        "校正": [
            "原混烏芋下，今分出。仍併入《圖經》外類剪刀草。"
        ],
        "別稱": [
            "借姑（《別錄》）",
            "水萍（《別錄》）",
            "河鳧茈（《圖經》）",
            "白地慄（同上），苗名剪刀草（《圖經》）",
            "箭搭草（《救荒》）",
            "槎丫草（蘇恭）",
            "燕尾草（大明）"
        ],
        "釋名": [
            "時珍曰：慈菇，一根歲生十二子，如慈菇之乳諸子，故以名之。作茨菰者非矣。河鳧茈、白地慄，所以別烏芋之鳧茈、地慄也。剪刀、箭搭、槎丫、燕尾，並象葉形也。"
        ],
        "集解": [
            "《別錄》曰：借姑，三月三日採根，曝乾。",
            "弘景曰：借姑生水田中。葉有丫，狀如澤瀉。其根黃，似芋子而小，煮之可啖。",
            "恭曰：慈菇生水中。葉似錍箭之鏃，澤瀉之類也。",
            "頌曰：剪刀草，生江湖及汴洛近水河溝沙磧中。葉如剪刀形。莖幹似嫩蒲，又似三稜。苗甚軟，其色深青綠。每叢十餘莖，內抽出一、兩莖，上分枝，開小白花，四瓣，蕊深黃色。根大者如杏，小者如慄，色白而瑩滑。五、六、七月採葉，正、二月採根，即慈菇也。煮熟味甘甜，時人以作果子。福州別有一種，小異，三月開花，四時採根，功亦相似。",
            "時珍曰：慈姑生淺水中，人亦種之。三月生苗，青莖中空，其外有稜。葉如燕尾，前尖後歧。霜後葉枯，根乃練結，冬及春初，掘以為果，須灰湯煮熟，去皮食，乃不麻澀戟人咽也。嫩莖亦可炸食。又取汁，可制粉霜、雌黃。又有山慈菇，名同實異，見草部。",
            "根"
        ],
        "氣味": [
            "苦、甘，微寒，無毒"
        ],
        "氣味補充": [
            "",
            "大明曰：冷，有毒。多食，發虛熱，及腸風痔漏，崩中帶下，瘡癤。以生薑同煮佳。懷孕人不可食。詵曰：吳人常食之，令人髮腳氣癱緩風，損齒失顏色，皮肉乾燥。猝食之，使人乾嘔也。"
        ],
        "主治": [
            "百毒，產後血悶，攻心欲死，產難胞衣不出，搗汁服一升。又下石淋（蘇恭）。",
            "葉",
            "諸惡瘡腫，小兒遊瘤丹毒，搗爛塗之，即便消退，甚佳（蘇頌）。治蛇、蟲咬，搗爛封之（大明）。調蚌粉，塗瘙痱（時珍）。"
        ]
    },
    {
        "名字": "附錄諸果",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "《綱目》二十一種，《拾遺》一種",
        "附方": []
    },
    {
        "名字": "諸果有毒",
        "來源": {
            "本草綱目": {
                "部": "果",
                "卷": "三十三",
                "類": ""
            }
        },
        "出自": "《拾遺》",
        "附方": []
    }
]