[
    {
        "名字": "猾",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "音滑。《炮炙論》",
        "集解": [
            "斅曰：海中有獸名曰猾，其髓入油中，油即沾水，水中生火，不可救止，以酒噴之即滅。不可於屋下收。故曰水中生火，非猾髓而莫能。",
            "時珍曰：此獸之髓，水中生火，與樟腦相同，其功亦當與樟腦相似也。第今無識之者。"
        ]
    },
    {
        "名字": "獸之三",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "鼠類一十二種"
    },
    {
        "名字": "鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《別錄》下品",
        "校正": [
            "舊在蟲魚部，今據《爾雅》，移入獸部。"
        ],
        "別稱": [
            "䶆鼠（音錐）",
            "老鼠（《綱目》）",
            "首鼠（《史記》）",
            "家鹿"
        ],
        "釋名": [
            "",
            "時珍曰：此即人家常鼠也。以其尖喙善穴，故南陽人謂之䶆鼠。其壽最長，故俗稱老鼠。其性疑而不果，故曰首鼠。嶺南人食而諱之，謂為家鹿。鼠字篆文，象其頭、齒、腹、尾之形。"
        ],
        "集解": [
            "弘景曰：入藥用牡鼠，即父鼠也。其膽才死便消，不易得也。",
            "時珍曰：鼠形似兔而小，青黑色。有四齒而無牙，長鬚露眼。前爪四，後爪五。尾紋如織而無毛，長與身等。五臟俱全，肝有七葉，膽在肝之短葉間，大如黃豆，正白色，胋而不垂。《衛生家寶》方言其膽紅色者何耶？鼠孕一月而生，多者六七子。惠州獠民取初生閉目未有毛者，以蜜養之，用獻親貴。",
            "挾而食之，聲猶唧唧，謂之蜜唧。《淮南子》云：魚食巴豆而死，鼠食巴豆而肥。段成式云：鼠食鹽而身輕，食砒而即死。《易》云：艮為鼠。《春秋運鬥樞》云：玉衡星散而為鼠。《抱朴子》云：鼠壽三百歲。滿百歲則色白，善憑人而卜，名曰仲。能知一年中吉凶，及千里外事。",
            "鼠類頗繁。《爾雅》《說文》所載，後世未能悉知；後世所知者，二書復未盡載。可見格物無窮也。"
        ],
        "附錄": [
            "鼨鼠（音終）。郭璞云：其大如拳，其文如豹。漢武帝曾獲得以問終軍者。",
            "䶄鼠（音平）",
            "許慎云：一名𪕛鼠（音含）。斑紋。𪖂𪕭（音離艾），孫愐云：小鼠也，相銜而行。李時珍云：按《秦州記》及《草木子》皆載群鼠數萬，相銜而行，以為鼠妖者，即此也。",
            "鼩鼱（音劬精）",
            "似鼠而小。即今地鼠也。又《爾雅》《說文》有鼸、鼶、鼮、鼣、鼭、鼤、䶅、䶈八鼠，皆無考證。音歉、斯、廷、吠、時、文、鶴、博也。",
            "水鼠",
            "李時珍云：似鼠而小，食菱、芡、魚、蝦。或云小魚、小蟹所化也。",
            "冰鼠",
            "東方朔雲：生北荒積冰下。皮毛甚柔，可為席，臥之卻寒。肉可作脯，食之已熱。",
            "火鼠",
            "李時珍云：出西域及南海火洲。其山有野火，春夏生，秋冬死。鼠產於中，甚大。其毛及草木之皮，皆可織布，汙則燒之即潔，名火浣布。",
            "鼵鼠（音突）",
            "郭璞云：鳥鼠同穴山，在今隴西首陽縣之西南。其鳥為䳜（音塗），狀如家雀而黃黑色。其鼠為鼵，狀如家鼠而色小黃，尾短。鳥居穴外，鼠居穴內。",
            "蟨鼠（音蹶）",
            "《爾雅》云：西方有比肩獸焉，與邛邛巨虛比，為齧甘草。即有難，邛邛巨虛負而走。其名曰蟨。",
            "李時珍曰：今契丹及交河北境有跳兔。頭、目、毛色皆似兔，而爪足似鼠。前足僅寸許，後足近尺。尾亦長，其端有毛。一跳數尺，止即蹷僕，此即蟨鼠也。土人掘食之。郭璞以邛邛巨虛為獸名，兔前鼠後。張揖注《漢書》云：邛邛青獸，狀如馬。巨虛似騾而小。本草稱巨虛食庵䕡子而仙，則是物之至駿者也。",
            "牡鼠"
        ],
        "氣味": [
            "甘，微溫，無毒",
            "甘，熱，無毒",
            "有毒",
            "甘，微寒，無毒"
        ],
        "氣味補充": [
            "",
            "《日華》曰：涼。牝鼠並不入藥。",
            "",
            "墜落食中，食之令人生鼠瘻，或發黃如金。",
            "脊骨",
            "",
            "時珍曰：有小毒。食中誤食，令人目黃成疸。"
        ],
        "主治": [
            "療踒折，續筋骨，生搗敷之，三日一易（《別錄》）。豬脂煎膏，治打撲折傷、凍瘡、湯火傷（詵曰：臘月以油煎枯，去滓熬膏收用。頌曰：油煎入蠟，敷湯火傷、滅瘢痕極良）。治小兒驚癇（《日華》）。五月五日同石灰搗收，敷金瘡神效（時珍）。臘月燒之，辟惡氣（弘景。《梅師》云：正旦朝所居處埋鼠，闢瘟疫也。",
            "小兒哺露大腹，炙食之（《別錄》）。",
            "小兒疳疾腹大貪食者，黃泥裹，燒熟去骨，取肉和五味豉汁作羹食之。勿食骨，甚瘦人（孟詵）。主骨蒸勞極，四肢羸瘦，殺蟲及小兒疳瘦。酒熬入藥（蘇頌）。炙食，治小兒寒熱諸疳（時珍）。",
            "箭鏃不出，搗塗之。聤耳出汁，每用棗核大，乘熱塞之，能引蟲也（時珍）。",
            "膽",
            "目暗（弘景）。點目，治青盲雀目不見物。滴耳，治聾（時珍）。",
            "令人媚悅（時珍曰：按南宮從《岣嶁神書》鼠印合歡注云：雄鼠外腎之上，有文似印，兩腎相對，有符篆朱文九遍者尤佳。以十一、二月，或五月五日、七月七日、正月朔旦子時，面北向子位，刮取陰乾，如篆刻下，佩於青囊中，男左女右，係臂上。人見之無不歡悅，所求如心也）。",
            "脂",
            "煎之，亦療諸瘡（弘景）。湯火傷（蘇頌）。耳聾（時珍）。",
            "針棘竹木諸刺，在肉中不出，搗爛厚塗之即出。箭鏑針刃在咽喉胸膈諸隱處者，同肝搗塗之。又塗小兒解顱。以綿裹塞耳，治聾（時珍）。出《肘後》、《總錄》）。",
            "頭",
            "瘻瘡鼻齄，湯火傷瘡（時珍）。",
            "明目，能夜讀書，朮家用之（陶弘景）。",
            "齒折多年不生者，研末，日日揩之，甚效（藏器）。",
            "婦人墮胎易出（《別錄》。足：燒服，催生（《日華》）。",
            "皮",
            "燒灰，封癰疽口冷不合者。生剝，貼附骨疽瘡，即追膿出（時珍）。",
            "糞",
            "弘景曰：兩頭尖者是牡鼠屎。",
            "小兒疳疾大腹。蔥、豉同煎服，治時行勞復（《別錄》）。",
            "頌曰：張仲景及古今名方多用之）。治癇疾，明目（《日華》）。煮服，治傷寒勞復發熱，男子陰易腹痛，通女子月經，下死胎。研末服，治吹奶乳癰，解馬肝毒，塗鼠瘻瘡。燒存性，敷折傷、疔腫諸瘡、貓犬傷（時珍）。"
        ],
        "發明": [
            "劉完素曰：鼠善穿而用以治瘡瘻者，因其性而為用也。",
            "時珍曰：癸水之位在子，氣通於腎，開竅於耳，注精於瞳子，其標為齒。鼠亦屬子宮癸水，其目夜明，在卦屬艮，其精在膽。故膽能治耳聾、青盲，睛能明目，而骨能生齒，皆腎病也。諸家本草不言鼠膽治聾，而葛洪《肘後方》甚稱其妙，云能治三十年老聾，若猝聾者不過三度也。有人側臥瀝膽入耳，盡膽一個，須臾汁從下耳出。",
            "初時益聾，半日乃瘥矣。後世群方祖此，亦多用之。",
            "見膽下。",
            "見膽下。《雷公炮炙論》序云：長齒生牙，賴雄鼠之骨末。",
            "時珍曰：鼠屎入足厥陰經，故所治皆厥陰血分之病，上列諸證是矣。"
        ],
        "附方": [
            {
                "名稱": "鼠瘻潰爛",
                "方法": "鼠一枚，亂髮一雞子大，以三歲臘月豬脂煎，令消盡，以半塗之，以半酒服。姚云不傳之妙法也。（葛氏）"
            },
            {
                "名稱": "滅諸瘢痕",
                "方法": "大鼠一枚，以臘豬脂四升，煎至銷盡，濾淨，日塗三五次。先以布拭赤，避風。（《普濟方》）"
            },
            {
                "名稱": "瘡腫熱痛",
                "方法": "靈鼠膏：用大雄鼠一枚，清油一斤煎焦，滴水不散，濾再煎，下（炒紫）黃丹五兩，柳枝不住攪勻，滴水成珠，下黃蠟一兩，熬帶黑色成膏，瓷瓶收之，出火毒。每用攤貼，去痛而涼。（《經驗方》）"
            },
            {
                "名稱": "潰癰不合",
                "方法": "老鼠一枚，燒末敷之。（《千金方》）"
            },
            {
                "名稱": "蛇骨刺人痛甚",
                "方法": "用死鼠燒敷。（《肘後》）"
            },
            {
                "名稱": "破傷風病，角弓反張，牙噤肢強",
                "方法": "用鼠一頭和尾燒灰，以臘豬脂和敷之。（《梅師》）"
            },
            {
                "名稱": "項強身急",
                "方法": "取活鼠去五臟，乘熱貼之，即瘥也（《肘後》）。"
            },
            {
                "名稱": "婦人狐瘕",
                "方法": "因月水來，或悲或驚，或逢疾風暴雨被濕，致成狐瘕，精神恍惚，令人月水不通，胸、脅、腰、背痛，引陰中，小便難，嗜食欲嘔，如有孕狀。其瘕手足成形者，殺人；未成者，可治。用新鼠一枚，以新絮裹之，黃泥固住，入地坎中，桑薪燒其上，一日夜取出，去絮，入桂心末六銖，為末。每酒服二方寸匕。"
            },
            {
                "名稱": "不過二服",
                "方法": "當自下。（《外臺·素女經》）。"
            },
            {
                "名稱": "令子易產",
                "方法": "取鼠燒末，井花水服方寸匕，日三。（《子母秘錄》）"
            },
            {
                "名稱": "乳汁清少",
                "方法": "死鼠一頭燒末，酒服方寸匕。勿令婦知。（同上）"
            },
            {
                "名稱": "杖瘡腫痛",
                "方法": "未毛鼠同桑椹子入"
            },
            {
                "名稱": "麻油中浸釀。臨時取塗",
                "方法": "甚效。（《西湖志》）"
            },
            {
                "名稱": "湯火傷瘡",
                "方法": "小老鼠泥包燒研，菜油調塗之。（談野翁方）小兒傷乳，腹脹煩悶欲睡：燒鼠二枚為末，日服二錢，湯下。（《保幼大全》）"
            },
            {
                "名稱": "水鼓石水，腹脹身腫者",
                "方法": "以肥鼠一枚，取肉煮粥。空心食之，兩三頓即愈。（《心鏡》）"
            },
            {
                "名稱": "小兒癥瘕",
                "方法": "老鼠肉煮汁，作粥食之。（姚和眾方）"
            },
            {
                "名稱": "乳汁不通",
                "方法": "鼠肉作羹食，勿令知之。（《產書》）"
            },
            {
                "名稱": "箭鏃入肉",
                "方法": "大雄鼠一枚取肉，薄批焙研。每服二錢，熱酒下。瘡癢，則出矣。（《集要》）"
            },
            {
                "名稱": "耳猝聾閉",
                "方法": "以鼠膽汁（二枚）滴之，如雷鳴時即通。（《本事方》）"
            },
            {
                "名稱": "多年老聾",
                "方法": "《衛生家寶》方：勝金透關散：用活鼠一枚系定，熱湯浸死，破喉取膽，真紅色者是也；用川烏頭（一個炮去皮）、華陰細辛各二錢，膽礬半錢，為末，以膽和勻，再焙乾研細，入麝香半字。用鵝翎管吹入耳中，口含茶水，日二次。十日見效，永除根本。《聖惠》："
            },
            {
                "名稱": "川烏頭一個",
                "方法": "炮製去皮，華陰細辛各兩錢，膽礬半錢，研磨成細末，與鼠膽混合均勻，再次焙乾研磨成細末，加入半字麝香。用鵝毛管將藥粉吹入耳中，口裡含著茶水，每天兩次。十天後見效，可以永久根除耳聾。"
            },
            {
                "名稱": "《聖惠》",
                "方法": ""
            },
            {
                "名稱": "治久聾。臘月取鼠膽二枚",
                "方法": "熊膽一分，水和，旋取綠豆大，滴耳中，日二次。"
            },
            {
                "名稱": "青盲不見",
                "方法": "雄鼠膽、鯉魚膽各二枚，和勻，滴之立效。（《聖惠方》）"
            },
            {
                "名稱": "久聾",
                "方法": "鼠脂半合，青鹽一錢，蚯蚓一條，同和化，以綿蘸捻滴耳中，塞之。（《聖惠方》）"
            },
            {
                "名稱": "鼻齄膿血",
                "方法": "正月取鼠頭燒灰，以臘月豬脂調敷之。（《外臺》）"
            },
            {
                "名稱": "湯火傷灼",
                "方法": "死鼠頭，以臘月豬脂煎令消盡，敷之則不作瘢，神效。（《千金方》）"
            },
            {
                "名稱": "斷酒不飲",
                "方法": "臘鼠頭燒灰、柳花末等分，每睡時酒服一杯。（《千金》）"
            },
            {
                "名稱": "目澀好眠",
                "方法": "取一目燒研，和魚膏點入目眥。兼以絳囊盛兩枚佩之。（《肘後》）"
            },
            {
                "名稱": "牙齒疼痛",
                "方法": "老鼠一個去皮，以硇砂擦上，三日肉爛化盡，取骨瓦焙為末，入蟾酥二分，樟腦一錢。每用少許，點牙根上立止。（孫氏《集效方》）"
            },
            {
                "名稱": "傷寒勞復",
                "方法": "《外臺》用雄鼠屎二十枚，豉五合，水二升，煮一升，頓服。《活人書》：鼠屎豉湯：治勞復發熱。用雄鼠屎二七枚，梔子十四枚，枳殼三枚。為粗末。水一盞半，蔥白二寸，豉三十粒，煎一盞，分三服。"
            },
            {
                "名稱": "男子陰易及勞復",
                "方法": "豭鼠屎湯：用豭鼠屎（兩頭尖者）十四枚，韭根一大把，水二盞，煎一盞，溫服，得黏汗為效。未汗再服。（《南陽活人方》）"
            },
            {
                "名稱": "大小便秘",
                "方法": "雄鼠屎末，敷臍中，立效。（《普濟》）"
            },
            {
                "名稱": "室女經閉",
                "方法": "牡鼠屎一兩炒研，空心溫酒服半錢。（《千金方》）"
            },
            {
                "名稱": "子死腹中",
                "方法": "雄鼠屎二七枚，水三升，煮一升，取汁作粥食。胎即下。（《子母秘錄》）"
            },
            {
                "名稱": "產後陰脫",
                "方法": "以溫水洗軟，用雄鼠屎燒煙燻之即入。（熊氏）"
            },
            {
                "名稱": "婦人吹奶",
                "方法": "鼠屎七粒，紅棗七枚去核包屎，燒存性，入"
            },
            {
                "名稱": "麝香少許",
                "方法": "溫酒調服。（《集要》方）"
            },
            {
                "名稱": "乳癰初起",
                "方法": "雄鼠屎七枚研末，溫酒服，取汗即散。（《壽域方》）"
            },
            {
                "名稱": "乳癰已成",
                "方法": "用新濕鼠屎、黃連、大黃各等分為末。以黍米粥清和，塗四邊，即散。（姚僧坦方）"
            },
            {
                "名稱": "鼠瘻潰壞",
                "方法": "新鼠屎一百粒，收密器中五六十日，杵碎，即敷之，效。（《千金方》）"
            },
            {
                "名稱": "疔瘡惡腫",
                "方法": "鼠屎、亂髮等分燒灰，針瘡頭納入，大良。（《普濟方》）"
            },
            {
                "名稱": "鬼擊吐血，胸腹刺痛",
                "方法": "鼠屎燒末，水服方寸匕。不省者，灌之。（《肘後方》）"
            },
            {
                "名稱": "折傷瘀血傷損筋骨疼痛",
                "方法": "鼠屎燒末，豬脂和敷，急裹，不過半日痛止。（《梅師方》）"
            },
            {
                "名稱": "中馬肝毒",
                "方法": "雄鼠屎三七枚，和水研，飲之。（《梅師》）"
            },
            {
                "名稱": "馬咬踏瘡，腫痛作熱",
                "方法": "鼠屎二七枚，故馬鞘五寸，和燒研末，豬脂調敷之。（《梅師》）"
            },
            {
                "名稱": "狂犬咬傷",
                "方法": "鼠屎二升，燒末敷之。（《梅師方》）"
            },
            {
                "名稱": "貓咬成瘡",
                "方法": "雄鼠屎燒灰，油和敷之。曾經效驗。（《壽域》）"
            },
            {
                "名稱": "兒齒不生",
                "方法": "雌鼠屎（兩頭圓者）三七枚，一日一枚拭其齒。勿食鹹酸。或入麝香少許尤妙。（《小品》）"
            },
            {
                "名稱": "小兒白禿",
                "方法": "鼠屎瓦煅存性，同輕粉、麻油塗之。（《百一選方》）"
            },
            {
                "名稱": "小兒鹽齁",
                "方法": "鼠屎燒研，水酒空心服之。一歲一錢。"
            },
            {
                "名稱": "小兒燕窩生瘡",
                "方法": "鼠屎研末，香油調搽。"
            },
            {
                "名稱": "毒蛇傷螫",
                "方法": "野鼠屎，水調塗之。（邵真人《經驗方》）"
            },
            {
                "名稱": "壤土",
                "方法": "見土部。"
            }
        ]
    },
    {
        "名字": "鼴鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "音偃。《別錄》下品",
        "別稱": [
            "田鼠（《禮記》）",
            "鼢鼠（音憤）",
            "隱鼠"
        ],
        "釋名": [
            "",
            "時珍曰：田鼠偃行地中，能壅土成坌，故得諸名。"
        ],
        "集解": [
            "《別錄》曰：鼴鼠在土中行。五月取令乾，燔之。",
            "弘景曰：此即鼢鼠也，一名隱鼠。形如鼠大，而無尾黑色，尖鼻甚強，常穿地中行，討掘即得。今山林中別有大如水牛者，一名隱鼠。",
            "藏器曰：隱鼠，陰穿地中而行，見日月光則死，於深山林木下土中有之。其大如牛者，名同物異耳。",
            "頌曰：處處田壟間多有之。《月令》田鼠化為鴽者即此。其形類鼠而肥，多膏。旱歲為田害。",
            "宗奭曰：鼴，腳絕短，但能行。尾長寸許，目極小，項尤短。最易取，或安竹弓射取飼鷹。陶引如水牛者釋之，誤矣。",
            "時珍曰：許慎言鼢乃伯勞所化。《月令》季春田鼠化為鴽，《夏小正》八月鴽為鼠，是二物交化，如鷹、鳩然也。鴽乃鶉類。隆慶辛未夏秋大水，蘄、黃瀕江之地，鼢鼠遍野，皆櫛魚所化。蘆稼之根，齧食殆盡，則鼢之化，不獨一種也。",
            "肉"
        ],
        "氣味": [
            "咸，寒，無毒"
        ],
        "氣味補充": [
            ""
        ],
        "主治": [
            "燔之，療癰疽、諸瘻蝕惡瘡、陰䘌爛瘡（《別錄》）。",
            "久食去風，主瘡疥痔瘻（藏器）。治風熱久積，血脈不行，結成癰疽，食之可消。又小兒食之，殺蛔蟲（蘇頌）。",
            "膏",
            "摩諸惡瘡（藏器）。",
            "糞",
            "蛇虺螫傷腫痛，研末，豬脂調塗（時珍）。",
            "壤土，見土部。"
        ]
    },
    {
        "名字": "隱鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《拾遺》",
        "別稱": [
            "鼴鼠（音偃）",
            "偃鼠（《綱目》）",
            "鼠母（同）",
            "鼳（古役反）"
        ],
        "釋名": [
            "（《爾雅》）"
        ],
        "集解": [
            "弘景注鼴鼠曰：諸山林中，有獸大如水牛，形似豬，灰赤色，下腳似象，胸前尾上皆白，有力而鈍，亦名隱鼠。人取食之，肉亦似牛，多以作脯。乃云是鼠王，其精溺一滴落地，輒成一鼠，災年則多出也。",
            "藏器曰：此是獸類，非鼠之儔。大如牛而前腳短，皮入鞧轡用。《莊子》所謂鼴鼠飲河，不過滿腹者。陶言是鼠王，精滴成鼠。遍訪山人無其說，亦不能土中行。此乃妄說，陶誤信爾。頌曰：鼴鼠出滄州及胡中。似牛而鼠首黑足，大者千斤。多伏於水，又能堰水放沫。彼人食其肉。",
            "時珍曰：按《異物志》云：鼠母頭腳似鼠，口銳毛蒼，大如水牛而畏狗。見則主水災。《晉書》云：宣城郡出隱鼠，大如牛，形似鼠，腳類象而驢蹄。毛灰赤色，胸前尾上白色。有力而鈍。《金樓子》云：晉寧縣境出大鼠，狀如牛，土人謂之偃鼠。時出山遊，毛落田間，悉成小鼠，苗稼盡耗。",
            "《梁書》云：倭國有山鼠如牛，又有大蛇能吞之。據此則隱鼠非無，而陶說有本；諸家闢之太甚者，未深考耳。又《爾雅》云：鼳身似鼠而馬蹄，長鬚而賊，一歲千斤，秦人謂之「小驢」者，即此物也。",
            "膏"
        ],
        "主治": [
            "痔瘻惡瘡（陶弘景）。"
        ],
        "附方": []
    },
    {
        "名字": "鼫鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "音石。《綱目》",
        "別稱": [
            "碩鼠（與鼫同"
        ],
        "釋名": [
            "出《周易》）、䶂鼠（音酌。出《廣雅》）、雀鼠（出《埤雅》）、𪕞鼠（音俊。出《唐韻》）。",
            "時珍曰：碩，大也，似鼠而大也。關西方音轉鼫為䶂，訛䶂為雀。蜀人謂之𪕞鼠，取其毛作筆。俊亦大也。"
        ],
        "集解": [
            "時珍曰：鼫鼠處處有之，居土穴、樹孔中。形大於鼠，頭似兔，尾有毛，青黃色。善鳴，能人立，交前兩足而舞。好食粟、豆，與鼢鼠俱為田害。鼢小居田，而鼫大居山也。范成大云：賓州鼫鼠專食山豆根，土人取其腹干之入藥，名鼫鼠肚。陸璣謂此亦有五技，與螻蛄同名者，誤矣。",
            "肚"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "咽喉痹痛，一切熱氣，研末含咽，神效（時珍。出《虞衡志》）。"
        ]
    },
    {
        "名字": "竹䶉",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "留、柳二音。《綱目》",
        "釋名": [
            "竹㹠。時珍曰：䶉狀其肥，㹠言其美也。"
        ],
        "集解": [
            "時珍曰：竹䶉，食竹根之鼠也。出南方，居土穴中。大如兔，人多食之，味如鴨肉。《燕山錄》云：煮羊以䶉，煮鱉以蚊。物性相感也。",
            "肉"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "補中益氣，解毒（時珍）。"
        ]
    },
    {
        "名字": "土撥鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《拾遺》",
        "別稱": [
            "鼧鼥（音駝撥）",
            "答刺不花（出《正要》）"
        ],
        "釋名": [
            "",
            "時珍曰：按《唐書》有鼧鼥鼠，即此也。鼧鼥，言其肥也。《唐韻》作𪖈𪔿，音僕樸，俗訛為土撥耳。蒙古人名答刺不花。"
        ],
        "集解": [
            "藏器曰：土撥鼠，生西番山澤間，穴土為窠。形如獺。夷人掘取食之。《魏略》云：「大秦國出闢毒鼠」，近似此也。時珍曰：皮可為裘，甚暖，濕不能透。",
            "肉"
        ],
        "氣味": [
            "甘，平，無毒"
        ],
        "氣味補充": [
            "",
            "時珍曰：按《飲膳正要》云：雖肥而煮之無油，味短，多食難克化，微動風。"
        ],
        "主治": [
            "野雞瘻瘡，煮食肥美宜人（藏器）。",
            "頭骨",
            "小兒夜臥不寧，懸之枕邊，即安（時珍）。"
        ]
    },
    {
        "名字": "貂鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《綱目》",
        "別稱": [
            "栗鼠（《爾雅翼》）",
            "松狗"
        ],
        "釋名": [
            "時珍曰；貂亦作鼦。羅願云：此鼠好食慄及松皮，夷人呼為栗鼠、松狗。"
        ],
        "集解": [
            "時珍曰：按許慎《說文》云：貂，鼠屬，大而黃黑色，出丁零國。今遼東、高麗及女直、韃靼諸胡皆有之。其鼠大如獺而尾粗。其毛深寸許，紫黑色，蔚而不耀。用皮為裘、帽、風領，寒月服之，得風更暖，著水不濡，得雪即消，拂面如焰，拭眯即出，亦奇物也。惟近火則毛易脫。",
            "漢制侍中冠，金璫飾首，前插貂尾，加以附蟬，取其內勁而外溫。毛帶黃色者，為黃貂；白色者，為銀貂。",
            "肉"
        ],
        "氣味": [
            "甘，平，無毒"
        ],
        "氣味補充": [
            "",
            "毛皮"
        ],
        "主治": [
            "塵沙眯目，以裘袖抆之，即去（時珍）。"
        ],
        "附方": []
    },
    {
        "名字": "黃鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《綱目》",
        "別稱": [
            "禮鼠（《韓文》）",
            "拱鼠（同上）",
            "鼲鼠（音渾）",
            "貔貍"
        ],
        "釋名": [
            "",
            "時珍曰：黃鼠，晴暖則出坐穴口，見人則交其前足，拱而如揖，乃竄入穴。即詩所謂相鼠有體，人而無禮；《韓文》所謂禮鼠拱而立者也。古文謂之鼲鼠。遼人呼為貔貍，或以貔貍為竹䶉、貍、獾者非。胡人亦名令邦。"
        ],
        "集解": [
            "時珍曰：黃鼠出太原、大同，延、綏及沙漠諸地皆有之，遼人尤為珍貴。狀類大鼠，黃色，而足短善走，極肥。穴居有土窖如床榻之狀者，則牝牡所居之處。秋時畜豆、粟、草木之實以御冬，各為小窖，別而貯之。村民以水灌穴而捕之。味極肥美，如豚子而脆。皮可為裘領。",
            "遼、金、元時以羊乳飼之，用供上膳，以為珍饌，千里贈遺。今亦不甚重之矣。最畏鼠狼，能入穴銜出也。北胡又有青鼠，皮亦可用。銀鼠，白色如銀，古名𪕯鼠（音吸）。《抱朴子》言：南海白鼠重數斤，毛可為布也。《百感錄》云：西北有獸類黃鼠，短喙無目，性狡善聽，聞人足音輒逃匿，不可卒得。",
            "土人呼為瞎撞。亦黃鼠類也。",
            "肉"
        ],
        "氣味": [
            "甘，平，無毒"
        ],
        "氣味補充": [
            "《正要》云：多食發瘡。"
        ],
        "主治": [
            "潤肺生津。煎膏貼瘡腫，解毒止痛（時珍）。"
        ],
        "發明": [
            "時珍曰：黃鼠，北方所食之物，而方書無載。按《經驗良方》有靈鼠膏，云治諸瘡腫毒，去痛退熱。用大黃鼠一個，清油一斤，慢火煎焦，水上試油不散，乃濾滓澄清再煎。次入炒紫黃丹五兩，柳枝不住攪勻，滴水成珠，下黃蠟一兩，熬黑乃成。去火毒三日，如常攤貼。"
        ]
    },
    {
        "名字": "鼬鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "音佑。《綱目》",
        "別稱": [
            "黃鼠狼（《綱目》）",
            "鼪鼠（音生去聲）",
            "𪕷鼠（音谷）",
            "地猴"
        ],
        "釋名": [
            "",
            "時珍曰：按《廣雅》，鼠狼即鼬也。江東呼為鼪。其色黃赤如柚，故名。此物健於捕鼠及禽畜，又能制蛇虺。《莊子》所謂騏驥捕鼠，不如貍鼪者，即此。"
        ],
        "集解": [
            "時珍曰：鼬，處處有之。狀似鼠而身長尾大，黃色帶赤，其氣極臊臭。許慎所謂似貂而大，色黃而赤者，是也。其毫與尾可作筆，嚴冬用之不折，世所謂鼠須、栗尾者，是也。",
            "肉"
        ],
        "氣味": [
            "甘，臭，溫，有小毒",
            "臭，微毒"
        ],
        "氣味補充": [
            "",
            ""
        ],
        "主治": [
            "煎油，塗瘡疥，殺蟲（時珍）。",
            "心、肝",
            "心腹痛，殺蟲（時珍）。"
        ],
        "附方": [
            {
                "名稱": "心腹痛",
                "方法": "用黃鼠心、肝、肺一具，陰乾，瓦焙為末，入乳香、沒藥、孩兒茶、血竭末各三分。每服一錢，燒酒調下，立止。（《海上仙方》）"
            }
        ]
    },
    {
        "名字": "鼷鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《拾遺》",
        "釋名": [
            "甘口鼠。",
            "時珍曰：鼷乃鼠之最小者，齧人不痛，故曰甘口。今處處有之。"
        ],
        "集解": [
            "藏器曰：鼷鼠極細，卒不可見。食人及牛、馬等皮膚成瘡，至死不覺。《爾雅》云有螫毒，《左傳》云「食郊牛角」者，皆此物也。《博物志》云：食人死膚，令人患惡瘡；《醫書》云：正月食鼠殘，多為鼠瘻，小孔下血者，皆此病也。治之之法，以貍膏摩之，及食貍肉為妙。鼷無功用，而為人害，故著之。"
        ]
    },
    {
        "名字": "食蛇鼠",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《綱目》",
        "集解": [
            "時珍曰：按《唐書》云：罽賓國貢食蛇鼠，喙尖尾赤，能食蛇。有被蛇螫者，以鼠嗅而尿之即愈。今雖不聞說此，恐時有貢者，存此以備考證。",
            "尿"
        ],
        "主治": [
            "蛇虺傷螫（時珍）。"
        ]
    },
    {
        "名字": "蝟",
        "來源": {
            "本草綱目": {
                "部": "兽",
                "卷": "五十一",
                "類": ""
            }
        },
        "出自": "《本經》中品",
        "校正": [
            "舊在蟲魚部，今據《爾雅》移入獸部。"
        ],
        "別稱": [
            "彙（古蝟字，或作蝟）",
            "毛刺（《爾雅》）",
            "蝟鼠"
        ],
        "釋名": [
            "",
            "時珍曰：按：《說文》彙字篆文象形，頭足似鼠，故有鼠名。",
            "宗奭曰：蝟皮治胃逆，開胃氣有功。其字從蟲從胃，深有理焉。"
        ],
        "集解": [
            "《別錄》曰：蝟生楚山川穀田野。取無時，勿使中濕。",
            "弘景曰：處處野中時有此獸。人犯之，便藏頭足，毛刺人，不可得捉。能跳入虎耳中，而見鵲便自仰腹受啄，物相制如此。其脂烊鐵，中入少水銀則柔如鉛錫。《蜀圖經》曰：蝟狀如貒、豚。大者如豚，小者如瓜。腳短多刺，尾長寸余，惟蒼白色。腳似豬蹄者佳；鼠腳者次之。",
            "去肉，取皮火干。又有山枳鼠，皮正相似，但尾端有兩歧為別；又有虎鼠，皮亦相類，但以味酸為別；又有山豚，頗相似，而皮類兔皮，其色褐，味甚苦，俱不堪用。",
            "時珍曰：蝟之頭、嘴似鼠，刺毛似豪豬，蜷縮則形如芡房及慄房，攢毛外刺，尿之即開。《炙轂子》云：刺端分兩頭者為蝟，如棘針者為䖶。與蜀說不同。《廣韻》云：似蝟而赤尾者，名暨居。宗奭曰：干蝟皮並刺作刷，治紕帛絕佳。世有養者，去而復來。"
        ],
        "正誤": [
            "恭曰：蝟極獰鈍。大如豚，小如瓜。惡鵲聲，故反腹受啄，欲掩取之，猶鷸、蚌也。虎耳不受雞卵，且去地三尺，蝟何能跳之而入。野俗鄙言，遂為雅記，深可怪也。",
            "宗奭曰：《唐本》注擯陶，理亦當然。",
            "時珍曰：按《淮南子》云：蝟使虎申，蛇令豹止。又云：鵲屎中蝟。《緯書》云：火爍金，故鵲啄蝟。觀此則陶說非妄也，而蘇氏斥之，寇氏和之，非矣。蜈蚣制龍、蛇，蜒蚰、蛞蝓制蜈蚣，豈在大小利鈍耶？物畏其天耳。《蜀圖經》所謂虎鼠即䶂鼠，亦蝟中一種也。孫愐云：䶂，鼠屬，能飛，食虎豹。",
            "《談藪》云：虎不敢入山林，而居草薄者，畏木上有𧽤鼠也。鼠見虎過，則咆噪拔毛投之，虎必生蟲瘡潰爛至死。䶂、𧽤音相近耳。蝟能制虎，觀此益可徵矣。今正其誤。",
            "皮"
        ],
        "修治": [
            "細銼，炒黑入藥。"
        ],
        "氣味": [
            "苦，平，無毒",
            "甘，平，無毒",
            "同肉"
        ],
        "氣味補充": [
            "",
            "甄權曰：甘，有小毒。得酒良。畏桔梗、麥門冬。",
            "",
            "藏器曰：食之去骨。誤食令人瘦劣，諸節漸小也。",
            "詵曰：可煮五金八石，伏雄黃，柔鐵。"
        ],
        "主治": [
            "五痔陰蝕，下血赤白，五色血汁不止，陰腫，痛引腰背，酒煮殺之（《本經》）。療腹痛疝積，燒灰酒服（《別錄》）。治腸風瀉血，痔病有頭，多年不瘥，炙末，白飲服方寸匕。燒灰吹鼻，止衄血。甚解一切藥力（《藥性》）。",
            "反胃，炙黃食之。亦煮汁飲。又主瘻（藏器）。炙食，肥下焦，理胃氣，令人能食（孟詵）。",
            "脂",
            "腸風瀉血（《日華》）。溶滴耳中，治聾（藏器）。塗禿瘡疥癬，殺蟲（時珍）。",
            "狼瘻（時珍）。",
            "心、肝",
            "蟻瘻蜂瘻，瘰癧惡瘡，燒灰，酒服一錢（時珍）。",
            "膽",
            "點目，止淚。化水，塗痔瘡（時珍）。治鷹食病（寇宗奭）。"
        ],
        "附方": [
            {
                "名稱": "五痔下血",
                "方法": "《衍義》云：用蝟皮合穿山甲等分燒存性，入肉"
            },
            {
                "名稱": "豆蔻一半，末之。空腹熱米飲服二錢，妙。《外臺》",
                "方法": "用蝟皮方三指大，熏黃如棗大，熟艾一錢，穿地作坑，調和取便熏之，取口中有煙氣為佳。火氣稍盡即停，三日將息，更熏之，三度永瘥。勿犯風冷，羹臛將養，切忌雞、魚、豬、生冷，二十日後補之。"
            },
            {
                "名稱": "腸痔有蟲",
                "方法": "蝟皮燒末，生油和塗。（《簡要濟眾》）"
            },
            {
                "名稱": "腸風下血",
                "方法": "白刺蝟皮一枚（銚內煿焦，去皮留刺），木賊半兩（炒黑），為末。每服二錢，熱酒調下。（《楊氏家藏方》）"
            },
            {
                "名稱": "蠱毒下血",
                "方法": "蝟皮燒末，水服方寸匕，當吐出毒。（《千金翼》）"
            },
            {
                "名稱": "五色痢疾",
                "方法": "蝟皮燒灰，酒服二錢。（《壽域方》）"
            },
            {
                "名稱": "大腸脫肛",
                "方法": "蝟皮一斤（燒），磁石（煅）五錢，桂心五錢，為末。每服二錢，米飲下。（葉氏《摘玄》）"
            },
            {
                "名稱": "塞鼻止衄",
                "方法": "蝟皮一枚，燒末。每用半錢，綿裹塞之，數易之瘥。（《聖惠方》）"
            },
            {
                "名稱": "鼻中息肉",
                "方法": "蝟皮炙為末，綿裹塞之三日。（《千金》）"
            },
            {
                "名稱": "眼睫倒刺",
                "方法": "蝟刺、棗針、白芷、青黛等分為末。隨左右目搐鼻中，口含冷水。（《瑞竹堂方》）"
            },
            {
                "名稱": "反胃吐食",
                "方法": "蝟皮燒灰，酒服。或煮汁，或五味淹炙食。（《普濟》）"
            },
            {
                "名稱": "小兒驚啼，狀如物刺",
                "方法": "用蝟皮三寸燒末，敷乳頭飲兒。（《子母秘錄》）"
            },
            {
                "名稱": "猘犬咬傷",
                "方法": "蝟皮、頭髮等分燒灰，水服。（《外臺方》）"
            },
            {
                "名稱": "虎爪傷人",
                "方法": "刺蝟脂，日日敷之。內服香油。"
            },
            {
                "名稱": "痘後風眼",
                "方法": "發則兩瞼紅爛眵淚。用刺蝟膽汁，用簪點入，癢不可當，二三次即愈。尤勝烏鴉膽也。（董炳《集驗方》）"
            }
        ]
    }
]