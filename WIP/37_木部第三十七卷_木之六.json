[
    {
        "名字": "竹黃",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "宋《開寶》",
        "釋名": [
            "竹膏。",
            "志曰：天竺黃生天竺國。今諸竹內往往得之。人多燒諸骨及葛粉等雜之。",
            "大明曰：此是南海邊竹內塵沙結成者。",
            "宗奭曰：此是竹內所生，如黃土著竹成片者。",
            "時珍曰：按：吳僧贊寧云：竹黃生南海鏞竹中。此竹極大，又名天竹。其內有黃，可以療疾。本草作天竺者，非矣。𥳍竹亦有黃。此說得之。"
        ],
        "氣味": [
            "甘，寒，無毒"
        ],
        "氣味補充": [
            "",
            "大明曰：平。伏粉霜。"
        ],
        "主治": [
            "小兒驚風天吊，去諸風熱，鎮心明目，療金瘡止血，滋養五臟（《開寶》）。治中風痰壅，猝失音不語，小兒客忤癇疾（大明）。制石藥毒發熱（保升）。"
        ],
        "發明": [
            "宗奭曰：天竹黃涼心經，去風熱。作小兒藥尤宜，和緩故也。",
            "時珍曰：竹黃出於大竹之津氣結成，其氣味功用與竹瀝同，而無寒滑之害。"
        ],
        "附方": [
            "小兒驚熱：天竹黃二錢，雄黃、牽牛末各一錢，研勻，麵糊丸粟米大。每服三、五丸，薄荷湯下。（錢乙方）",
            "小兒驚熱：天竹黃二錢，雄黃、牽牛末各一錢，研磨均勻，用麵糊做成粟米大小的丸劑。每次服用三、五丸，用薄荷湯送服。（錢乙方）"
        ]
    },
    {
        "名字": "仙人杖",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "宋《嘉祐》",
        "集解": [
            "藏器曰：此是筍欲成竹時立死者，色黑如漆，五、六月收之。苦竹、桂竹多生此。別有仙人杖草，見草部。又枸杞亦名仙人杖，與此同名。"
        ],
        "氣味": [
            "咸，平，無毒"
        ],
        "氣味補充": [
            "大明曰：冷。"
        ],
        "主治": [
            "噦氣嘔逆，小兒吐乳，大人吐食反胃，闢痁，並水煮服之（藏器）。小兒驚癇及夜啼，置身伴睡良。又燒為末，水服方寸匕，主痔病。忌牛肉（大明）。",
            "煮汁服，下魚骨鯁（時珍）。"
        ]
    },
    {
        "名字": "鬼齒",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《拾遺》",
        "釋名": [
            "鬼針。",
            "藏器曰：此腐竹根先入地者。為其，賊惡，故隱其名。草部亦有鬼針。"
        ],
        "氣味": [
            "苦，平，無毒"
        ],
        "氣味補充": [
            ""
        ],
        "主治": [
            "中惡注忤，心腹痛，煮汁服之（藏器）。煮汁服，下骨鯁。燒存性，入輕粉少許，油調，塗小兒頭瘡（時珍）。"
        ],
        "附方": [
            "魚骨鯁咽：籬腳朽竹，去泥研末，蜜丸芡子大。綿裹含之，其骨自消也。（王璆《百一選方》）",
            "小便尿血：籬下竹根，入土多年者，不拘多少，洗淨煎湯，並服數碗，立止。（《救急良方》）"
        ]
    },
    {
        "名字": "木之六",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "雜木類七種，附錄一十九種"
    },
    {
        "名字": "淮木",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《本經》下品",
        "校正": [
            "併入《別錄》有名未用城裡赤柱。"
        ],
        "別稱": [
            "百歲城中木（《本經》）",
            "城裡赤柱"
        ],
        "釋名": [
            "",
            "《別錄》曰：淮木生晉陽平澤。又云：城裡赤柱生晉·平陽。",
            "時珍曰：按：《吳普本草》：淮木生晉·平陽、河東平澤，與《別錄》城裡赤柱出處及主治相同，乃一物也。即古城中之木，晉人用之，故云生晉·平陽及河東。今併為一，但淮木字恐有差訛耳。"
        ],
        "氣味": [
            "苦，平，無毒"
        ],
        "氣味補充": [
            "《別錄》曰：辛。",
            "普曰：神農、雷公：無毒。"
        ],
        "主治": [
            "久咳上氣，傷中虛羸。女子陰蝕漏下，赤白沃（《本經》）。城裡赤柱：療婦人漏血，白沃陰蝕，濕痹邪氣，補中益氣（並《別錄》）。煮湯服，主難產（《杜正倫》）。"
        ],
        "附方": []
    },
    {
        "名字": "城東腐木",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《別錄》有名未用",
        "校正": [
            "併入《拾遺》腐木、地主二條。"
        ],
        "釋名": [
            "地主。",
            "藏器曰：城東腐木，即城東古木在土中腐爛者，一名地主。城東者，猶東牆土之義也。《杜正倫》方：用古城柱木煮湯服，治難產。即其類也。"
        ],
        "氣味": [
            "咸，溫，無毒"
        ],
        "氣味補充": [
            "藏器曰：平。"
        ],
        "主治": [
            "心腹痛，止泄、便膿血（《別錄》）。主鬼氣心痛，酒煮一合服。蜈蚣咬者，取腐木漬汁塗之，亦可研末和醋敷之（藏器）。凡手足掣痛，不仁不隨者，朽木煮湯，熱漬痛處，甚良（時珍）。"
        ]
    },
    {
        "名字": "東家雞棲木",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《拾遺》",
        "釋名": [
            "時珍曰：《酉陽雜俎》作東門雞棲木。"
        ],
        "主治": [
            "無毒。主失音不語，燒灰，水服，盡一升效（藏器）。"
        ]
    },
    {
        "名字": "古廁木",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《拾遺》。廁籌附",
        "主治": [
            "鬼魅傳屍溫疫，魍魎神祟，以太歲所在日時，當戶燒熏。又熏杖瘡，令冷風不入（藏器）。"
        ],
        "附錄": [
            "廁籌，見服器部器物類。"
        ]
    },
    {
        "名字": "古櫬板",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《拾遺》",
        "集解": [
            "藏器曰：此古塚中棺木也。彌古者佳，杉材最良。千歲者通神，宜作琴底。《爾雅注》云：杉木作棺，埋之不腐。"
        ],
        "主治": [
            "無毒。主鬼氣注忤中惡，心腹痛，背急氣喘，惡夢悸，常為鬼神所祟撓者。水及酒和東引桃枝煎服，當得吐下（藏器）。"
        ],
        "附方": [
            "小兒夜啼：死人朽棺木，燒明照之，即止。（《聖濟》）"
        ]
    },
    {
        "名字": "震燒木",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《拾遺》",
        "釋名": [
            "霹靂木。",
            "時珍曰：此雷所擊之木也。方士取刻符印，以召鬼神。周日用注《博物志》云：用擊鳥影，其鳥必自墮也。"
        ],
        "主治": [
            "火驚失心，煮汁服之。又掛門戶，大厭火災（藏器）。"
        ]
    },
    {
        "名字": "河邊木",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "出自": "《拾遺》",
        "主治": [
            "令人飲酒不醉。五月五日，取七寸投酒中二遍，飲之，必能飲也（藏器）。"
        ]
    },
    {
        "名字": "附錄諸木，一十九種",
        "來源": {
            "本草綱目": {
                "部": "木",
                "卷": "三十七",
                "類": ""
            }
        },
        "附方": []
    }
]