[
    {
        "名字": "谷之二",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "稷粟類一十八種"
    },
    {
        "名字": "稷",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》下品",
        "別稱": [
            "穄（音祭）",
            "粢（音咨）"
        ],
        "釋名": [
            "",
            "時珍曰：稷，從禾從畟，畟音即，諧聲也。又進力治稼也。《詩》云畟畟良耜是矣。種稷者必畟畟進力也。南人承北音，呼稷為穄，謂其米可供祭也。《禮記》：祭宗廟稷曰明粢。《爾雅》云：粢，稷也。羅願云：稷、穄、粢皆一物，語音之輕重耳。赤者名𪎭，白者名芑，黑者名秬。注見黍下。"
        ],
        "集解": [
            "弘景曰：稷米人亦不識，書記多雲黍與稷相似。又注黍米云：穄米與黍米相似，而粒殊大，食之不宜人，言發宿病。《詩》云：黍稷稻粱，禾麻菽麥。此八谷也，俗猶莫能辨證，況芝英乎？",
            "蘇恭曰：《呂氏春秋》云：飯之美者，有陽山之穄。高誘注云：關西謂之𪎭音糜），冀州謂之䵖（音牽，去聲）。《廣雅》云：䵖，穄也。《禮記》云：稷曰明粢。《爾雅》云：粢，稷也。《說文》云：「稷乃五穀長」，田正也。此乃官名，非谷號也。先儒以稷為粟類，或言粟之上者，皆說其義，而不知其實也。",
            "按：氾勝之《種植書》，有黍不言稷本草有稷不載穄，穄即稷也。楚人謂之稷，關中謂之糜，呼其米為黃米。其苗與黍同類，故呼黍為秈秫。陶言與黍相似者，得之矣。",
            "藏器曰：稷、穄，一物也，塞北最多，如黍黑色。",
            "詵曰：稷在八谷之中，最為下苗。黍乃作酒，此乃作飯，用之殊塗。",
            "頌曰：稷米，出粟處皆能種之。今人不甚珍此，惟祠事用之。農家惟以備他谷之不熟，則為糧耳。",
            "宗奭曰：稷米，今謂之穄米，先諸米熟，其香可愛，故取以供祭祀。然發故疾，只堪作飯，不黏，其味淡。",
            "時珍曰：稷與黍，一類二種也。黏者為黍，不黏者為稷。稷可作飯，黍可釀酒。猶稻之有粳與糯也。陳藏器獨指黑黍為稷，亦偏矣。稷黍之苗似粟而低小有毛，結子成枝而殊散，其粒如粟而光滑。三月下種，五、六月可收，亦有七、八月收者。其色有赤、白、黃、黑數種，黑者禾稍高，今俗通呼為黍子，不復呼稷矣。",
            "北邊地寒，種之有補。河西出者，顆粒尤硬。稷熟最早，作飯疏爽香美，為五穀之長而屬土，故祠穀神者以稷配社。五穀不可遍祭，祭其長以該之也。上古以厲山氏之子為稷主，至成湯始易以後稷，皆有功於農事者云。"
        ],
        "正誤": [
            "吳瑞曰：稷苗似蘆，粒亦大，南人呼為蘆穄。孫炎《正義》云：稷即粟也。",
            "時珍曰：稷黍之苗雖頗似粟，而結子不同。粟穗叢聚攢簇，稷黍之粒疏散成枝。孫氏謂稷為粟，誤矣。蘆穄即蜀黍也，其莖苗高大如蘆。而今之祭祀者，不知稷即黍之不黏者，往往以蘆穄為稷，故吳氏亦襲其誤也。今並正之。",
            "稷米"
        ],
        "氣味": [
            "甘，寒，無毒"
        ],
        "氣味補充": [
            "",
            "詵曰：多食，發三十六種冷病氣。不與瓠子同食，發冷病，但飲黍穰汁即瘥。又不可與附子同服。",
            "多吃了瓠子，會引起三十六種寒性疾病。如果在吃瓠子的時候，不要同時吃瓠子，否則會引起寒病，但是飲用黍穰汁就可以痊癒。另外，瓠子也不可以與附子同時服用。"
        ],
        "主治": [
            "益氣，補不足（《別錄》）。治熱，壓丹石毒發熱，解苦瓠毒（《日華》）。作飯食，安中利胃宜脾（《心鏡》）。涼血解暑（時珍。《生生編》）。",
            "心氣痛，產難（時珍）。"
        ],
        "發明": [
            "時珍曰：按：孫真人云：稷，脾之谷也。脾病宜食之。氾勝之云：燒黍稷則瓠死，此物性相制也。稷米、黍穰，能解苦瓠之毒。《淮南萬畢術》云：祠塚之黍，啖兒令不思母。此亦有所厭耶？"
        ],
        "附方": [
            {
                "名稱": "補中益氣",
                "方法": "羊肉一腳，熬湯，入河西稷米、蔥、鹽，煮粥食之。（《飲膳正要》）。"
            },
            {
                "名稱": "卒啘不止",
                "方法": "粢米粉，井華水服之良。（《肘後》）。"
            },
            {
                "名稱": "癰疽發背",
                "方法": "粢米粉熬黑，以雞子白和塗練上，剪孔貼之，干則易，神效。（葛氏方）。"
            },
            {
                "名稱": "闢除瘟疫，令不相染",
                "方法": "以穄米為末，頓服之。（《肘後方》）"
            },
            {
                "名稱": "心氣疼痛",
                "方法": "高粱根煎湯溫服，甚效。"
            },
            {
                "名稱": "橫生難產",
                "方法": "重陽日取高粱根（名瓜龍）陰乾，燒存性，研末。酒服二錢，即下。"
            }
        ]
    },
    {
        "名字": "黍",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》中品",
        "校正": [
            "《別錄》中品丹黍米，今併為一。"
        ],
        "別稱": [
            "赤黍曰虋（音門）",
            "曰𪎭（音糜），白黍曰芑（音起），黑黍曰秬（音距），一稃二米曰秠（音疕"
        ],
        "釋名": [
            "並《爾雅》）。",
            "時珍曰：按：許慎《說文》云：黍可為酒，從禾入水為意也。魏子才《六書精蘊》云：禾下從氽，象細粒散垂之形。氾勝之云：黍者暑也。待暑而生，暑後乃成也。《詩》云：誕降嘉種，維秬維秠，維穈維芑。穈即虋，音轉也。郭璞以虋芑為粱粟，以秠即黑黍之二米者，羅願以秠為來牟，皆非矣。"
        ],
        "集解": [
            "弘景曰：黍，荊、郢州及江北皆種之。其苗如蘆而異於粟，粒亦大。今人多呼秫粟為黍，非矣。北人作黍飯，方藥釀黍米酒，皆用秫黍也。《別錄》丹黍米，即赤黍米也。亦出北間，江東時有，而非土所宜，多入神藥用。又有黑黍名秬，釀酒，供祭祀用。",
            "恭曰：黍有數種。其苗亦不似蘆，雖似粟而非粟也。",
            "頌曰：今汴、洛、河、陝間皆種之。《爾雅》云：虋，赤苗。芑，白苗。秬，黑黍。是也。李巡云：秠是黑黍中一稃有二米者。古之定律者，以上黨秬黍之中者累之，以生律度衡量。後人取此黍定之，終不能協律。或云：秬乃黍之中者，一稃二米之黍也。此黍得天地中和之氣而生，蓋不常有。",
            "有則一穗皆同，二米粒並均勻無小大，故可定律。他黍則不然。地有肥瘠，歲有凶穰，故米有大小不常矣。今上黨民間，或值豐歲，往往得二米者。但稀闊，故不以充貢爾。",
            "時珍曰：黍乃稷之黏者。亦有赤、白、黃、黑數種，其苗色亦然。郭義恭《廣志》有赤黍、白黍、黃黍、大黑黍、牛黍、燕頷、馬革、驢皮、稻尾諸名。俱以三月種者為上時，五月即熟。四月種者為中時，七月即熟。五月種者為下時，八月乃熟。《詩》云秬鬯一卣，則黍之為酒尚也。",
            "白者亞於糯，赤者最黏，可蒸食，俱可作餳。古人以黍黏履，以黍雪桃，皆取其黏也。菰葉裹成粽食，謂之角黍。《淮南萬畢術》云：獲黍置溝，即生蠐螬。"
        ],
        "正誤": [
            "頌曰：黏者為秫，可以釀酒，北人謂為黃米，亦曰黃糯；不黏者為黍，可食。如稻之有粳、糯也。",
            "時珍曰：此誤以黍為稷，以秫為黍也。蓋稷之黏者為黍，粟之黏者為秫，粳之黏者為糯。《別錄》本文著黍、秫、糯、稻之性味功用甚明，而注者不諳，往往謬誤如此。今俗不知分別，通呼秫與黍為黃米矣。",
            "黍米（此通指諸黍米也），"
        ],
        "氣味": [
            "甘，溫，無毒"
        ],
        "氣味補充": [
            "久食令人多熱煩（《別錄》）。",
            "詵曰：性寒，有小毒，發故疾。久食昏五臟，令人好睡，緩人筋骨，絕血脈。小兒多食，令久不能行。小貓、犬食之，其腳跼屈。合葵菜食，成痼疾。合牛肉、白酒食，生寸白蟲。",
            "李鵬飛曰：五種黍米，多食閉氣。"
        ],
        "主治": [
            "益氣，補中（《別錄》）。燒灰和油，塗杖瘡，止痛，不作瘢（孟詵）。嚼濃汁，塗小兒鵝口瘡，有效（時珍）。"
        ],
        "發明": [
            "思邈曰：黍米，肺之谷也。肺病宜食之。主益氣。",
            "時珍曰：按：羅願云：黍者，暑也。以其象火，為南方之谷。蓋黍最黏滯，與糯米同性，其氣溫暖，故功能補肺，而多食作煩熱，緩筋骨也。孟氏謂其性寒，非矣。"
        ],
        "附方": [
            {
                "名稱": "男子陰易",
                "方法": "黍米二兩，煮薄粥，和酒飲，發汗即愈。（《聖濟總錄》）。"
            },
            {
                "名稱": "心痛不瘥，四十年者",
                "方法": "黍米淘汁，溫服隨意。（《經驗方》）"
            },
            {
                "名稱": "湯火灼傷，未成瘡者",
                "方法": "黍米、女曲等分，各炒焦研末，雞子白調塗之。煮粥亦可。（《肘後方》）。"
            },
            {
                "名稱": "閃肭脫臼，赤黑腫痛",
                "方法": "用黍米粉、鐵漿粉各半斤，蔥一斤，同炒存性，研末。以醋調服三次後，水調入少醋貼之。（《集成》）"
            }
        ]
    },
    {
        "名字": "丹黍米",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》中品",
        "氣味": [
            "甘，微寒，無毒",
            "辛，熱，有小毒"
        ],
        "氣味補充": [
            "思邈曰：微溫。",
            "大明曰：溫，有小毒。不可合蜜及葵同食。",
            "宗奭曰：動風性熱，多食難消。余同黍米。",
            "",
            "詵曰：醉臥黍莖，令人生厲。人家取其莖穗作提拂掃地，用以煮汁入藥，更佳。"
        ],
        "主治": [
            "咳逆上氣，霍亂，止泄利，除熱，止煩渴（《別錄》）。下氣，止咳嗽，退熱（大明）。治鱉瘕，以新熟者淘泔汁，生服一升，不過三、二度愈（孟詵）。",
            "煮汁飲之，解苦瓠毒。浴身，去浮腫。和小豆煮汁服，下小便（孟詵）。燒灰酒服方寸匕，治妊娠尿血。丹黍根莖：煮汁服，利小便，止上喘（時珍）。"
        ],
        "附方": [
            "男子陰易：用丹黍米三兩，煮薄飲，酒和飲之，令發汗即愈。（《傷寒類要》）。",
            "小兒鵝口，不乳者：丹黍米嚼汁塗之。（《子母秘錄》）。",
            "飲酒不醉：取赤黍漬以狐血，陰乾。酒飲時，取一丸置舌下含之，令人不醉。（《萬畢術》方）。",
            "令婦不妒：取虋（即赤黍也），同薏苡等分，為丸。常服之。（同上）。",
            "穰莖並根，",
            "通身水腫：以黍莖掃帚煮湯浴之。",
            "腳氣衝心：黍穰一石，煮汁，入椒目一升，更煎十沸，漬腳，三四度愈。（《外臺秘要》）。",
            "天行豌瘡，不拘人畜：用黍穰濃煮汁洗之。一莖者是穄穰，不可用。（《千金》）。",
            "瘡腫傷風，中水痛劇者：黍穰燒煙，熏令汗出，愈。（《千金方》）"
        ]
    },
    {
        "名字": "蜀黍",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《食物》",
        "別稱": [
            "蜀秫（俗名）",
            "蘆穄（《食物》）",
            "蘆粟（並俗）",
            "木稷（《廣雅》）",
            "荻粱（同上）",
            "高粱"
        ],
        "釋名": [
            "",
            "時珍曰：蜀黍不甚經見，而今北方最多。按：《廣雅》：荻粱，木稷也。蓋此亦黍稷之類，而高大如蘆荻者，故俗有諸名。種始自蜀，故謂之蜀黍。"
        ],
        "集解": [
            "穎曰：蜀黍北地種之，以備缺糧，余及牛馬。谷之最長者。南人呼為蘆穄。",
            "時珍曰：蜀黍宜下地。春月布種，秋月收之。莖高丈許，狀似蘆荻而內實。葉亦似蘆。穗大如帚。粒大如椒，紅黑色。米性堅實，黃赤色。有二種：黏者可和糯秫釀酒作餌；不黏者可以作糕煮粥。可以濟荒，可以養畜，梢可作帚，莖可織箔席、編籬、供爨，最有利於民者。今人祭祀用以代稷者，誤矣。",
            "其穀殼浸水色紅，可以紅酒。《博物志》云：地種蜀黍，年久多蛇。",
            "米"
        ],
        "氣味": [
            "甘，澀，溫，無毒"
        ],
        "氣味補充": [
            ""
        ],
        "主治": [
            "溫中，澀腸胃，止霍亂。黏者與黍米功同（時珍）。",
            "根",
            "煮汁服，利小便，止喘滿。燒灰酒服，治產難有效（時珍）。"
        ],
        "附方": [
            {
                "名稱": "小便不通，止喘",
                "方法": "紅秫散：用紅秫黍根二兩，扁蓄一兩半，燈心百莖，上搗羅。每服半兩，流水煎服。（張文叔方）"
            }
        ]
    },
    {
        "名字": "玉蜀黍",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《綱目》",
        "釋名": [
            "玉高粱。"
        ],
        "集解": [
            "時珍曰：玉蜀黍種出西土，種者亦罕。其苗葉俱似蜀黍而肥矮，亦似薏苡。苗高三、四尺。六、七月開花成穗如秕麥狀。苗心別出一苞，如棕魚形，苞上出白鬚垂垂。久則苞拆子出，顆顆攢簇。子亦大如棕子，黃白色。可炸炒食之。炒拆白花，如炒拆糯谷之狀。",
            "米"
        ],
        "氣味": [
            "甘，平，無毒",
            "原缺【主治】小便淋瀝沙石，痛不可忍，煎湯頻飲（時珍）"
        ],
        "氣味補充": [
            "",
            ""
        ],
        "主治": [
            "調中開胃（時珍）。",
            "根葉，"
        ]
    },
    {
        "名字": "粱",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》中品",
        "校正": [
            "《別錄》中品有青粱米、黃粱米、白粱米，今併為一。"
        ],
        "別稱": [
            "時珍曰：粱者，良也，谷之良者也"
        ],
        "釋名": [
            "或云種出自梁州，或云粱米性涼，故得粱名，皆各執己見也。粱即粟也。考之《周禮》，九穀、六穀之名，有粱無粟可知矣。自漢以後，始以大而毛長者為粱，細而毛短者為粟。今則通呼為粟，而粱之名反隱矣。今世俗稱粟中之大穗長芒，粗粒而有紅毛、白毛、黃毛之品者，即粱也。",
            "黃、白、青、赤，亦隨色命名耳。郭義恭《廣志》有解粱、貝粱、遼東赤粱之名，乃因地命名也。"
        ],
        "集解": [
            "弘景曰：凡云粱米，皆是粟類，惟其牙頭色異為分別耳。氾勝之云：粱是秫粟，則不爾也。黃粱出青、冀州，東間不見有。白粱處處有之，襄陽竹根者為佳。青粱江東少有。又漢中一種枲粱，粒如粟而皮黑可食，釀酒甚消玉。",
            "恭曰：粱雖粟類，細論則別。黃粱出蜀、漢、商、浙間，穗大毛長，穀米俱粗於白粱。而收子少，不耐水旱。食之香美，勝於諸粱，人號竹根黃。陶以竹根為白粱，非矣。白粱穗大多毛且長，而谷粗扁長，不似粟圓也。米亦白而大，食之香美，亞於黃粱。青粱穀穗有毛而粒青，米亦微青而細於黃、白粱，其粒似青稞而少粗，早熟而收薄。",
            "夏月食之，極為清涼。但味短色惡，不如黃、白粱，故人少種之。作餳清白，勝於余米。",
            "頌曰：粱者，粟類也。粟雖粒細而功用則無別也。今汴、洛、河、陝間多種白粱，而青、黃稀有，因其損地力而收穫少也。",
            "宗奭曰：黃粱、白粱，西洛農家多種，為飯尤佳。余用不甚相宜。"
        ]
    },
    {
        "名字": "黃粱米",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》中品",
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "益氣，和中，止泄（《別錄》）。去客風頑痹（《日華》）。止霍亂下痢，利小便，除煩熱（時珍）。"
        ],
        "發明": [
            "宗奭曰：青粱、白粱，性皆微涼。獨黃粱性味甘平，豈非得土之中和氣多耶？",
            "頌曰：諸粱比之他谷，最益脾胃。"
        ],
        "附方": [
            {
                "名稱": "霍亂煩躁",
                "方法": "黃粱米粉半升，水升半，和絞如白飲，頓服。（《外臺》）。"
            },
            {
                "名稱": "霍亂大渴不止，多飲則殺人",
                "方法": "黃粱米五升。水一斗，煮清三升，稍稍飲之。（《肘後》）。"
            },
            {
                "名稱": "小兒鼻乾無涕，腦熱也",
                "方法": "用黃米粉、生礬末各一兩。每以一錢，水調貼囟上，日二次。（《普濟》）。"
            },
            {
                "名稱": "小兒赤丹",
                "方法": "用土番黃米粉，和雞子白塗之。（《兵部手集》）。"
            },
            {
                "名稱": "小兒生瘡，滿身面如火燒",
                "方法": "以黃粱米一升研粉，和蜜水調之，以瘥為度。（《外臺》）。"
            }
        ]
    },
    {
        "名字": "白粱米",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》中品",
        "氣味": [
            "甘，微寒，無毒"
        ],
        "氣味補充": [
            ""
        ],
        "主治": [
            "除熱，益氣（《別錄》）。除胸膈中客熱，移五臟氣，緩筋骨。凡患胃虛並嘔吐食及水者，以米汁二合，生薑汁一合，和服之，佳（孟詵）。炊飯食之，和中，止煩渴（時珍）。"
        ],
        "附方": [
            "霍亂不止：白粱米粉五合。水一升，和煮粥食。（《千金翼》）。",
            "手足生疣：取白粱米粉，鐵銚炒赤研末。以眾人唾和塗之，厚一寸，即消。（《肘後》）"
        ]
    },
    {
        "名字": "青粱米",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》中品",
        "氣味": [
            "甘，微寒，無毒"
        ],
        "氣味補充": [
            ""
        ],
        "主治": [
            "胃痹，熱中消渴，止泄痢，利小便，益氣補中，輕身長年。煮粥食之（《別錄》）。健脾，治泄精（大明）。"
        ],
        "發明": [
            "時珍曰：今粟中有大而青黑色者是也。其谷芒多米少，稟受金水之氣，其性最涼，而宜病人。",
            "詵曰：青粱米可辟穀。以純苦酒浸三日，百蒸百曬，藏之。遠行，日一餐之，可度十日；若重餐之，四百九十日不飢也。又方：以米一斗，赤石脂三斤，水漬置暖處，一、二日，上青白衣，搗為丸如李大。日服三丸，亦不飢也。",
            "掌禹錫曰：按：《靈寶五符經》中，白鮮米，九蒸九曝，作辟穀糧，而此用青粱米，未見出處。"
        ],
        "附方": [
            "補脾益胃：羊肉湯入青粱米、蔥、鹽，煮粥食。（《正要》）",
            "脾虛泄痢：青粱米半升，神麯炙搗羅為末一合，日日煮粥食，即愈。（《養老書》）。",
            "冷氣心痛：桃仁二兩去皮尖，水研絞汁，入青粱米四合，煮粥常食。（《養老書》）。",
            "五淋澀痛：青粱米四合，入漿水二升煮粥，下土蘇末三兩，每日空心食之。（同上）。",
            "老人血淋：車前五合，綿裹煮汁，入青粱米四合，煮粥飲汁。亦能明目，引熱下行。（同上）。",
            "乳石發渴：青粱米，煮汁飲之。（《外臺》）。",
            "一切毒藥及鴆毒，煩懣不止：用甘草三兩（水五升，煮取二升，去滓），入黍米粉一兩，",
            "白蜜三兩。煎如薄粥食之。（《外臺》）"
        ]
    },
    {
        "名字": "粟",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《別錄》中品",
        "釋名": [
            "秈粟。",
            "時珍曰：粟，古文作萊𥻆，象穗在禾上之形。而《春秋說》題辭云：西乃金所立，米為陽之精，故西字合米為粟。此鑿說也。許慎云：粟之為言續也。續於谷也。古者以粟為黍、稷、粱、秫之總稱，而今之粟，在古但呼為粱。後人乃專以粱之細者名粟，故唐孟詵《本草》言人不識粟，而近世皆不識粟也。",
            "大抵黏者為秫，不黏者為粟。故呼此為秈粟，以別秫而配秈。北人謂之小米也。"
        ],
        "集解": [
            "弘景曰：粟，江南西間所種皆是。其粒細於粱，熟舂令白，亦當白粱，呼為白粱粟，或呼為粢米。",
            "恭曰：粟類多種，而並細於諸粱。北土常食，與粱有別。粢乃稷米，陶注非矣。",
            "詵曰：粟，顆粒小者是，今人多不識之。其粱米粒粗大，隨色別之。南方多畬田，種之極易。舂粒細香美，少虛怯，只於灰中種之，又不鋤治故也。北田所種多鋤之，即難舂；不鋤即草翳死。都由土地使然爾。",
            "時珍曰：粟，即粱也。穗大而毛長粒粗者為粱，穗小而毛短粒細者為粟。苗俱似茅。種類凡數十，有青、赤、黃、白、黑諸色，或因姓氏地名，或因形似時令，隨義賦名。故早則有趕麥黃、百日糧之類，中則有八月黃、老軍頭之類，晚則有雁頭青、寒露粟之類。按：賈思勰《齊民要術》云：粟之成熟有早、晚，苗稈有高、下，收實有息耗，質性有強弱，米味有美惡，山澤有異宜。順天時，量地利，則用力少而成功多；任性返道，勞而無獲。",
            "大抵早粟皮薄米實，晚粟皮厚米少。"
        ],
        "附方": []
    },
    {
        "名字": "粟米",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "即小米",
        "氣味": [
            "咸，微寒，無毒"
        ],
        "氣味補充": [
            "時珍曰：咸、淡。",
            "宗奭曰：生者難化。熟者滯氣，隔食，生蟲。",
            "藏器曰：胃冷者不宜多食。粟浸水至敗者，損人。",
            "瑞曰：與杏仁同食，令人吐瀉。雁食粟，翼重不能飛。"
        ],
        "主治": [
            "養腎氣，去脾胃中熱，益氣。陳者：苦，寒。治胃熱消渴，利小便（《別錄》）。",
            "止痢，壓丹石熱（孟詵）。水煮服，治熱腹痛及鼻衄。為粉，和水濾汁，解諸毒，治霍亂及轉筋入腹，又治卒得鬼打（藏器）。解小麥毒，發熱（士良）。治反胃熱痢。煮粥食，益丹田，補虛損，開腸胃（時珍。《生生編》）。",
            "霍亂卒熱，心煩渴，飲數升立瘥。臭泔：止消渴，尤良（蘇恭）。酸泔及澱：洗皮膚瘙疥，殺蟲。飲之，主五痔。和臭樗皮煎服，治小兒疳痢（藏器）。",
            "痔漏脫肛，和諸藥薰之（時珍）。",
            "粟奴",
            "利小腸，除煩懣（時珍）。"
        ],
        "發明": [
            "弘景曰：陳粟乃三、五年者，尤解煩悶，服食家亦將食之。",
            "宗奭曰：粟米利小便，故能益脾胃。",
            "震亨曰：粟屬水與土。陳者最硬難化，得漿水乃化也。",
            "時珍曰：粟之味鹹淡，氣寒下滲，腎之谷也，腎病宜食之。虛熱消渴泄痢，皆腎病也。滲利小便，所以泄腎邪也。降胃火，故脾胃之病宜食之。",
            "時珍曰：粟奴，即粟苗成穗時生黑煤者。古方不用。《聖惠》治小腸結澀不通，心煩悶亂，有粟奴湯：用粟奴、苦竹須、小豆葉、炙甘草各一兩，燈心十寸，蔥白五寸，銅錢七文，水煎分服。取效乃止。",
            "粟廩米",
            "見後陳廩米下。",
            "粟櫱米",
            "見後櫱米下。",
            "粟糗",
            "見後麨下。"
        ],
        "附方": [
            {
                "名稱": "胃熱消渴",
                "方法": "以陳粟米炊飯，食之，良。（《食醫心鏡》）"
            },
            {
                "名稱": "反胃吐食，脾胃氣弱，食不消化，湯飲不下",
                "方法": "用粟米半升杵粉，水丸梧子大。七枚煮熟，入少鹽，空心和汁吞下。或云：納醋中吞之，得下便已。（《心鏡》）。"
            },
            {
                "名稱": "鼻衄不止",
                "方法": "粟米粉，水煮服之。（《普濟》）。"
            },
            {
                "名稱": "嬰孩初生七日，助穀神以導達腸胃",
                "方法": "研粟米煮粥如飴。每日哺少許。（姚和眾方）。"
            },
            {
                "名稱": "孩子赤丹",
                "方法": "嚼粟米敷之。（《兵部手集》）。"
            },
            {
                "名稱": "小兒重舌",
                "方法": "嚼粟米哺之。（《秘錄》）。"
            },
            {
                "名稱": "雜物眯目不出",
                "方法": "用生粟米七粒，嚼爛取汁，洗之即出。（《總錄》）。"
            },
            {
                "名稱": "湯火灼傷",
                "方法": "粟米炒焦投水，澄取汁，煎稠如糖。頻敷之，能止痛，滅瘢痕。一方：半生半炒，研末，酒調敷之。（崔行功《纂要》）。"
            },
            {
                "名稱": "熊虎爪傷",
                "方法": "嚼粟塗之。（葛氏方）。"
            },
            {
                "名稱": "眼熱赤腫",
                "方法": "粟米泔澱（極酸者）、生地黃等分，研勻攤絹上，方圓二寸，貼目上熨之。干即（《總錄》）。"
            },
            {
                "名稱": "疳瘡月蝕",
                "方法": "寒食泔澱，敷之良。（《千金》）。"
            }
        ]
    },
    {
        "名字": "秫",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "音術。《別錄》中品",
        "別稱": [
            "眾（音終"
        ],
        "釋名": [
            "《爾雅》）、糯秫（《唐本》）、糯粟（《唐本》）、黃糯。",
            "時珍曰：秫字篆文，象其禾體柔弱之形，俗呼糯粟是矣。北人呼為黃糯，亦曰黃米。釀酒劣於糯也。"
        ],
        "集解": [
            "恭曰：秫是稻秫也。今人呼粟糯為秫。北土多以釀酒，而汁少於黍米。凡黍、稷、粟、秫、粳、糯，三谷皆有秈、糯也。",
            "禹錫曰：秫米似黍米而粒小，可作酒。",
            "宗奭曰：秫米，初搗出淡黃白色，亦如糯，不堪作飯，最黏，故宜作酒。",
            "時珍曰：秫即粱米、粟米之黏者。有赤、白、黃三色，皆可釀酒、熬糖、作糍糕食之。",
            "蘇頌《圖經》謂秫為黍之黏者，許慎《說文》謂秫為稷之黏者，崔豹《古今注》謂秫為稻之黏者，皆誤也。惟蘇恭以粟、秫分秈、糯，孫炎注《爾雅》謂秫為黏粟者，得之。秫米（即黃米），"
        ],
        "氣味": [
            "甘，微寒，無毒"
        ],
        "氣味補充": [
            "",
            "詵曰：性平。不可常食，擁五臟氣，動風，迷悶人。",
            "時珍曰：按：《養生集》云：味酸性熱，黏滯，易成黃積病，小兒不宜多食。"
        ],
        "主治": [
            "寒熱，利大腸，療漆瘡（《別錄》）。治筋骨攣急，殺瘡疥毒熱。生搗，和雞子白，敷毒腫，良（孟詵）。主犬咬，凍瘡，嚼敷之（《日華》）。治肺瘧，及陽盛陰虛，夜不得眠，及食鵝鴨成症，妊娠下黃汁（時珍）。",
            "煮湯，洗風（孟詵）。"
        ],
        "發明": [
            "弘景曰：北人以此米作酒煮糖，肥軟易消。方藥不正用，惟嚼以塗漆瘡及釀諸藥醪爾。",
            "時珍曰：秫者，肺之谷也，肺病宜食之。故能去寒熱，利大腸。大腸者肺之合，而肺病多作皮寒熱也。《千金》治肺瘧方用之，取此義也。《靈樞經》岐伯治陽盛陰虛，夜不得瞑，半夏湯中用之，取其益陰氣而利大腸也。大腸利則陽不盛矣。方見半夏條。又《異苑》云：宋元嘉中，有人食鴨成癥瘕。",
            "醫以秫米研粉調水服之。須臾煩躁，吐出一鴨雛而瘥也。《千金方》治食鴨肉成病，胸滿面赤，不能食，以秫米湯一盞飲之。"
        ],
        "附方": [
            {
                "名稱": "赤痢不止",
                "方法": "秫米一把，鯽魚鮓二臠，薤白一虎口，煮粥食之。（《普濟方》）。"
            },
            {
                "名稱": "筋骨攣急",
                "方法": "詵曰：用秫米一石，曲三斗，地黃一斤，茵陳蒿（炙黃）半斤。一依釀酒法服之，良。"
            },
            {
                "名稱": "肺瘧寒熱，痰聚胸中，病至令人心寒，寒甚乃熱，善驚如有所見",
                "方法": "恆山三錢，甘草半錢，秫米三十五粒，水煎。未發時，分作三次服。（《千金》）。"
            },
            {
                "名稱": "妊娠下水，黃色如膠，或如小豆汁",
                "方法": "秫米、黃耆各一兩，水七升，煎三升，分三服。（《梅師》）。"
            },
            {
                "名稱": "浸淫惡瘡有汁，多發於心，不早治，周身則殺人",
                "方法": "熬秫米令黃黑，杵末敷之。（《肘後方》）。"
            },
            {
                "名稱": "久泄胃弱",
                "方法": "黃米炒為粉。每用數匙，沙糖拌食。（《簡便》）"
            }
        ]
    },
    {
        "名字": "穇子",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "衫、慘二音。《救荒》",
        "別稱": [
            "龍爪粟",
            "鴨爪稗"
        ],
        "釋名": [
            "",
            "時珍曰：穇乃不黏之稱也。又不實之貌也。龍爪、鴨爪，象其穗歧之形。"
        ],
        "集解": [
            "周定王曰：穇子生水田中及下濕地。葉似稻，但差短。梢頭結穗，彷彿稗子穗。其子如黍粒大，茶褐色。搗米，煮粥、炊飯、磨面皆宜。",
            "時珍曰：穇子，山東、河南亦五月種之。苗如茭黍，八、九月抽莖，有三稜，如水中藨草之莖。開細花，簇簇結穗如粟穗，而分數歧，如鷹爪之狀。內有細子如黍粒而細，赤色。其稃甚薄，其味粗澀。"
        ],
        "氣味": [
            "甘，澀，無毒"
        ],
        "氣味補充": [
            ""
        ],
        "主治": [
            "補中益氣，厚腸胃，濟飢。"
        ]
    },
    {
        "名字": "稗",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "音敗。《綱目》",
        "釋名": [
            "時珍曰：稗乃禾之卑賤者也，故字從卑。"
        ],
        "集解": [
            "弘景曰：稗子亦可食。又有烏禾，生野中如稗，荒年可代糧而殺蟲，煮以沃地，螻、蚓皆死。",
            "藏器曰：稗有二種：一種黃白色，一種紫黑色。紫黑者似芑有毛，北人呼為烏禾。",
            "時珍曰：稗處處野生，最能亂苗。其莖葉穗粒並如黍稷。一斗可得米三升。故曰：五穀不熟，不如稊稗。稊苗似稗而穗如粟，有紫毛，即烏禾也。《爾雅》謂之苵（音迭）。周定",
            "王曰：稗有水稗、旱稗。水稗生田中。旱稗苗葉似穇子，色深綠，根下葉帶紫色。梢頭出扁穗，結子如黍粒，茶褐色，味微苦，性溫。以煮粥、炊飯、磨麵食之皆宜。",
            "稗子"
        ],
        "氣味": [
            "辛、甘、苦，微寒，無毒"
        ],
        "氣味補充": [
            "",
            "穎曰：辛、脆。"
        ],
        "主治": [
            "作飯食，益氣宜脾，故曹植有芳菰精稗之稱（時珍）。",
            "苗根，",
            "金瘡及傷損，血出不已。搗敷或研末摻之即止，甚驗（時珍）。"
        ]
    },
    {
        "名字": "狼尾草",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《拾遺》",
        "別稱": [
            "稂（音郎）",
            "蕫蓈（《爾雅》作童粱）",
            "狼茅（《爾雅》）",
            "孟（《爾雅》）",
            "宿田翁（《詩疏》）",
            "守田（《詩疏》）"
        ],
        "釋名": [
            "",
            "時珍曰：狼尾，其穗象形也。秀而不成，嶷然在田，故有宿田、守田之稱。"
        ],
        "集解": [
            "藏器曰：狼尾生澤地，似茅作穗。《廣志》云：子可作黍食。《爾雅》云：孟，狼尾。似茅，可以覆屋，是也。",
            "時珍曰：狼尾莖、葉、穗、粒並如粟，而穗色紫黃，有毛。荒年亦可採食。許慎《說文》云：禾粟之穗，生而不成者，謂之蕫蓈。其秀而不實者，名狗尾草，見草部。",
            "米"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "作飯食之，令人不飢（藏器）。"
        ],
        "附錄": [
            "蒯草，藏器曰：蒯草苗似茅，可織蓆為索。子亦堪食，如粳米。"
        ],
        "附方": []
    },
    {
        "名字": "東廧",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "音牆。《拾遺》",
        "釋名": [
            ""
        ],
        "集解": [
            "藏器曰：東廧生河西。苗似蓬，子似葵。九月、十月熟，可為飯食。河西人語曰：貸我東廧，償我田粱。《廣志》云：東廧子粒似葵，青黑色。並、涼間有之。",
            "時珍曰：相如賦「東廧雕胡」，即此。《魏書》云：烏丸地宜東廧，似穄，可作白酒。",
            "又《廣志》云：粱禾，蔓生，其子如葵子，其米粉白如面，可作饘粥。六月種，九月收。牛食之尤肥。此亦一谷似東廧者也。",
            "子"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "益氣輕身。久服，不飢，堅筋骨，能步行（藏器）。"
        ]
    },
    {
        "名字": "菰米",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《綱目》",
        "別稱": [
            "茭米（《文選》）",
            "雕蓬（《爾雅》）",
            "雕苽（《說文》"
        ],
        "釋名": [
            "《唐韻》作𦶌胡）、雕胡。",
            "時珍曰：菰本作苽，茭草也。其中生菌如瓜形，可食，故謂之苽。其米須霜雕時採之，",
            "故謂之凋苽。或訛為雕胡。枚乘《七發》謂之安胡。《爾雅》：齧，雕蓬；薦，黍蓬。孫",
            "炎注云：雕蓬即茭米。古人以為五飯之一者。鄭樵《通志》云：雕蓬即米茭，可作飯食，故謂之齧。其黍蓬即茭之不結實者，惟堪作薦，故謂之薦。楊慎《卮言》云：蓬有水、陸二種：雕蓬乃水蓬，雕苽是也。黍蓬乃旱蓬，青科是也。青科結實如黍，羌人食之，今松州有焉。珍按：鄭、楊二說不同，然皆有理，蓋蓬類非一種故也。"
        ],
        "集解": [
            "弘景曰：菰米一名雕胡，可作餅食。",
            "藏器曰：雕胡，是菰蔣草米，古人所貴。故《內則》云：魚宜苽。皆水物也。曹子建《七啟》云：芳菰精稗。謂二草之實，可以為飯也。",
            "頌曰：菰生水中，葉如蒲葦。其苗有莖梗者，謂之菰蔣草。至秋結實，乃雕胡米也。古人以為美饌。今飢歲，人猶採以當糧。葛洪《西京雜記》云：漢太液池邊，皆是雕胡、紫籜、綠節、蒲叢之類。蓋菰之有米者，長安人謂之雕胡；菰之有首者，謂之綠節；葭蘆之未解葉者，謂之紫籜也。",
            "宗奭曰：菰蔣，花如葦。結青子，細若青麻黃，長几寸。野人收之，合粟為粥食之，甚濟飢也。",
            "時珍曰：雕胡，九月抽莖，開花如葦芀。結實長寸許，霜後採之，大如茅針，皮黑褐色。其米甚白而滑膩，作飯香脆。杜甫詩「波漂菰米沉云黑」者，即此。《周禮》供御乃六穀、九穀之數，《管子書》謂之雁膳，故收米入此。其茭筍、菰根，別見菜部。"
        ],
        "氣味": [
            "甘，冷，無毒"
        ],
        "氣味補充": [
            ""
        ],
        "主治": [
            "止渴（藏器）。解煩熱，調腸胃（時珍）。"
        ],
        "附方": []
    },
    {
        "名字": "蓬草子",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《拾遺》",
        "釋名": [
            ""
        ],
        "集解": [
            "時珍曰：陳藏器《本草》載蓬草子，不具形狀。珍按：蓬類不一：有雕蓬，即菰草也，見菰米下；有黍蓬，即青科也；又有黃蓬草、飛蓬草。不識陳氏所指果何蓬也？以理推之，非黃蓬即青科爾。黃蓬草生湖澤中，葉如菰蒲，秋月結實成穗，子細如雕胡米。饑年人採食之，須浸洗曝舂，乃不苦澀。",
            "青科西南夷人種之，葉如茭黍，秋月結實成穗，有子如赤黍而細，其稃甚薄，曝舂炊食。又粟類有七稜青科、八稜青科，麥類有青稞、黃稞，皆非此類，乃物異名同也。其飛蓬乃藜蒿之類，末大本小，風易拔之，故號飛蓬。子如灰藋菜子，亦可濟荒。又《魏略》云：鮑出遇飢歲，採蓬實，日得數斗，為母作食。",
            "《西京雜記》云：宮中正月上辰，出池邊盥濯，食蓬餌，以祓邪氣。此皆不知所採乃何蓬也？大抵三種蓬子，亦不甚相遠。",
            "子"
        ],
        "氣味": [
            "酸、澀，平，無毒"
        ],
        "氣味補充": [
            ""
        ],
        "主治": [
            "作飯食之，益飢，無異粳米（藏器）。"
        ]
    },
    {
        "名字": "𦬣草",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "音網。《拾遺》",
        "別稱": [
            "皇（《爾雅》）",
            "守田（同上）",
            "守氣（同）"
        ],
        "釋名": [
            "",
            "時珍曰：皇、苬，音相近也。"
        ],
        "集解": [
            "藏器曰：𦬣草生水田中，苗似小麥而小。四月熟，可作飯。",
            "時珍曰：《爾雅》：皇，守田。郭璞云：一名守氣，生廢田中，似燕麥，子如雕胡，可食。",
            "米"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "作飯，去熱，利腸胃，益氣力。久食，不飢（藏器）。"
        ]
    },
    {
        "名字": "蒒草",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《海藥》",
        "別稱": [
            "自然谷（《海藥》）",
            "禹餘糧"
        ],
        "釋名": [
            ""
        ],
        "集解": [
            "藏器曰：《博物志》云：東海洲上有草名曰蒒。有實，食之如大麥。七月熟，民斂獲至冬乃訖。呼為自然谷，亦曰禹餘糧。此非石之禹餘糧也。",
            "珣曰：蒒實如球子，八月收之。彼民常食，中國未曾見也。",
            "時珍曰：按：《方孝孺集》有海米行，蓋亦蒒草之類也。其詩云：海邊有草名海米，大非蓬蒿小非薺。婦女攜籃晝作群，採摘仍於海中洗。歸來滌釜燒松枝，煮米為飯充朝飢。莫辭苦澀咽不下，性命聊假須臾時。",
            "子"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "不飢，輕身（藏器）。補虛羸損乏，溫腸胃，止嘔逆。久食健人（李珣）。"
        ]
    },
    {
        "名字": "薏苡",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《本經》上品",
        "校正": [
            "據《千金方》，自草部移入此。"
        ],
        "別稱": [
            "解蠡（音禮"
        ],
        "釋名": [
            "《本經》）、芑實（音起。《別錄》）、贛米（《別錄》。音感。陶氏作簳珠，雷氏作𥽇米）、回回米（《救荒本草》）、薏珠子（《圖經》）。",
            "時珍曰：薏苡名義未詳。其葉似蠡實葉而解散，又似芑黍之苗，故有解蠡、芑實之名。贛米乃其堅硬者，有贛強之意。苗名屋菼。《救荒本草》云：回回米又呼西番蜀秫。俗名草珠兒。"
        ],
        "集解": [
            "《別錄》曰：薏苡仁生真定平澤及田野。八月採實，採根無時。",
            "弘景曰：真定縣屬常山郡。近道處處多有，人家種之。出交趾者，子最大，彼土呼為簳珠。故馬援在交趾餌之，載還為種，人讒以為珍珠也。實重累者為良。取仁用。",
            "志云：今多用梁漢者，氣劣於真定。取青白色者良。",
            "藏器云：取子於甑中蒸使氣餾，曝乾挼之，得仁矣。亦可磨取之。",
            "頌曰：薏苡所在有之。春生苗莖，高三、四尺。葉如黍葉。開紅白花，作穗。五、六月結實，青白色，形如珠子而稍長，故人呼為薏珠子。小兒多以線穿如貫珠為戲。九月、十月採其實。",
            "斆曰：凡使，勿用𥽇米，顆大無味，時人呼為粳𥽇是也。薏苡仁顆小、色青、味甘，咬著黏人齒也。",
            "時珍曰：薏苡，人多種之。二、三月宿根自生。葉如初生芭茅。五、六月抽莖開花結實。有二種：一種黏牙者，尖而殼薄，即薏苡也。其米白色如糯米，可作粥飯及磨麵食，亦可同米釀酒。一種圓而殼厚堅硬者，即菩提子也。其米少，即粳𥽇也。但可穿作唸經數珠，故人亦呼為念珠云。其根並白色，大如匙柄，糺結而味甘也。",
            "薏苡仁"
        ],
        "修治": [
            "贛曰：凡使，每一兩，以糯米一兩同炒熟，去糯米用。亦有更以鹽湯煮過者。"
        ],
        "氣味": [
            "甘，微寒，無毒",
            "甘，微寒，無毒"
        ],
        "氣味補充": [
            "詵曰：平。",
            ""
        ],
        "主治": [
            "筋急拘攣，不可屈伸，久風濕痹，下氣。久服，輕身益氣（《本經》）。除筋骨中邪氣不仁，利腸胃，消水腫，令人能食（《別錄》）。炊飯作麵食，主不飢，溫氣。煮飲，止消渴，殺蛔蟲（藏器）。治肺痿肺氣，積膿血，咳嗽涕唾，上氣。煎服，破毒腫（甄權）。",
            "去幹濕腳氣，大驗（孟詵）。健脾益胃，補肺清熱，去風勝濕。炊飯食，治冷氣。煎飲，利小便熱淋（時珍）。",
            "下三蟲（《本經》）。煮汁糜食甚香，去蛔蟲，大效（弘景）。煮服，墮胎（藏器）。治卒心腹煩滿及胸脅痛者，銼煮濃汁，服三升乃定（蘇頌。出《肘後方》）。搗汁和酒服，治黃疸有效（時珍）。",
            "作飲氣香，益中空膈（蘇頌）。暑月煎飲，暖胃益氣血。初生小兒浴之，無病（時珍。出《瑣碎錄》）。"
        ],
        "發明": [
            "宗奭曰：薏苡仁《本經》云：微寒，主筋急拘攣。拘攣有兩等：《素問》注中，大筋受熱，則縮而短，故攣急不伸，此是因熱而拘攣也，故可用薏苡；若《素問》言因寒則筋急者，不可更用此也。",
            "蓋受寒使人筋急；寒熱使人筋攣；若但受熱不曾受寒，亦使人筋緩；受濕則又引長無力也。此藥力勢和緩，凡用須加倍即見效。",
            "震亨曰：寒則筋急，熱則筋縮。急因於堅強，縮因於短促。若受濕則弛，弛則引長。然寒與濕未嘗不挾熱。三者皆因於濕，然外濕非內濕啟之不能成病。故濕之為病，因酒而魚肉繼之。甘滑、陳久、燒炙並辛香，皆致濕之因也。",
            "時珍曰：薏苡仁屬土，陽明藥也，故能健脾益胃。虛則補其母，故肺痿、肺癰用之。筋骨之病，以治陽明為本，故拘攣筋急風痹者用之。土能勝水除濕，故泄痢水腫用之。按：古方小續命湯注云：中風筋急拘攣，語遲脈弦者，加薏苡仁。亦扶脾抑肝之義。又《後漢書》云：馬援在交趾常餌薏苡實，云能輕身省欲以勝瘴氣也。",
            "又張師正《倦遊錄》云：辛稼軒忽患疝疾，重墜大如杯。一道人教以薏珠用東壁黃土炒過，水煮為膏服，數服即消。程沙隨病此，稼軒授之亦效。《本草》薏苡乃上品養心藥，故此有功。",
            "頌曰：薏苡仁，心肺之藥多用之。故範汪治肺癰，張仲景治風濕、胸痹，並有方法。《濟生方》治肺損咯血，以熟豬肺切，蘸薏苡仁末，空心食之。薏苡補肺，豬肺引經也。趙君猷言屢用有效。"
        ],
        "附方": [
            {
                "名稱": "薏苡仁飯，治冷氣",
                "方法": "用薏苡仁舂熟，炊為飯食。氣味欲如麥飯乃佳。或煮粥亦好。（《廣濟方》）"
            },
            {
                "名稱": "薏苡仁粥，治久風濕痹，補正氣，利腸胃，消水腫，除胸中邪氣，治筋脈拘攣",
                "方法": "薏苡仁為末，同粳米煮粥，日日食之，良。（《食醫心鏡》）"
            },
            {
                "名稱": "風濕身疼，日晡劇者，張仲景麻黃杏仁薏苡仁湯主之",
                "方法": "麻黃三兩，杏仁二十枚，甘草、薏苡仁各一兩，以水四升，煮取二升，分再服。（《金匱要略》）。"
            },
            {
                "名稱": "水腫喘急",
                "方法": "用郁李仁三兩（研）。以水濾汁，煮薏苡仁飯，日二食之。（《獨行方》）。沙石熱淋，痛不可忍：用玉秫，即薏苡仁也，子、葉、根皆可用，水煎熱飲。夏月冷飲。以通為度。（《楊氏經驗方》）。"
            },
            {
                "名稱": "消渴飲水",
                "方法": "薏苡仁煮粥飲，並煮粥食之。"
            },
            {
                "名稱": "周痹緩急偏者",
                "方法": "薏苡仁十五兩，大附子十枚（炮），為末。每服方寸匕，日三。（張仲景方）。"
            },
            {
                "名稱": "肺痿，咳唾膿血",
                "方法": "薏苡仁十兩（杵破），水三升，煎一升，酒少許，服之。（《梅師》）。"
            },
            {
                "名稱": "肺癰咳唾，心胸甲錯者",
                "方法": "以淳苦酒煮薏苡仁令濃，微溫頓服。肺有血，當吐出愈。（《範汪方》）。"
            },
            {
                "名稱": "肺癰咯血",
                "方法": "薏苡仁三合（搗爛），水二大盞，煎一盞，入酒少許，分二服。（《濟生》）"
            },
            {
                "名稱": "喉卒癰腫",
                "方法": "吞薏苡仁二枚，良。（《外臺》）。"
            },
            {
                "名稱": "癰疽不潰",
                "方法": "薏苡仁一枚，吞之。（姚僧坦方）。"
            },
            {
                "名稱": "孕中有癰",
                "方法": "薏苡仁煮汁，頻頻飲之。（《婦人良方補遺》）。"
            },
            {
                "名稱": "牙齒䘌痛",
                "方法": "薏苡仁、桔梗生研末。點服。不拘大人、小兒。（《永類方》）。"
            },
            {
                "名稱": "黃疸如金",
                "方法": "薏苡根煎湯頻服。"
            },
            {
                "名稱": "蛔蟲心痛",
                "方法": "薏苡根一斤（切），水七升，煮三升服之，蟲死盡出也。（《梅師》）。"
            },
            {
                "名稱": "經水不通",
                "方法": "薏苡根一兩，水煎服之。不過數服，效。（《海上方》）。"
            },
            {
                "名稱": "牙齒風痛",
                "方法": "薏苡根四兩，水煮含漱，冷即易之。（《延年秘錄》）"
            }
        ]
    },
    {
        "名字": "罌子粟",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "宋《開寶》",
        "別稱": [
            "米囊子（《開寶》）",
            "御米（同上）",
            "象谷"
        ],
        "釋名": [
            "",
            "時珍曰：其實狀如罌子，其米如粟，乃象乎谷，而可以供御，故有諸名。"
        ],
        "集解": [
            "藏器曰：嵩陽子云：罌粟花有四葉，紅白色，上有淺紅暈子。其囊形如髇箭頭，中有細米。",
            "頌曰：處處有之，人多蒔以為飾。花有紅、白二種，微腥氣。其實形如瓶子，有米粒極細。圃人隔年糞地，九月布子，涉冬至春，始生苗，極繁茂。不爾則不生，生亦不茂。俟瓶焦黃，乃採之。",
            "宗奭曰：其花亦有千葉者。一罌凡數千萬粒，大小如葶藶子而色白。",
            "時珍曰：罌粟秋種冬生，嫩苗作蔬食甚佳。葉如白苣，三、四月抽苔結青苞，花開則苞脫。花凡四瓣，大如仰盞，罌在花中，須蕊裹之。花開三日即謝，而罌在莖頭，長一、二寸，大如馬兜鈴，上有蓋，下有蒂，宛然如酒罌。中有白米極細，可煮粥和飯食。水研濾漿，同綠豆粉作腐食尤佳。",
            "亦可取油。其殼入藥甚多，而本草不載，乃知古人不用之也。江東人呼千葉者為麗春花。或謂是罌粟別種，蓋亦不然。其花變態，本自不常。有白者、紅者、紫者、粉紅者、杏黃者、半紅者、半紫者、半白者，豔麗可愛，故曰麗春，又曰賽牡丹，曰錦被花。詳見遊默齋《花譜》。",
            "米"
        ],
        "氣味": [
            "甘，平，無毒",
            "酸、澀，微寒，無毒",
            "甘，平，無毒"
        ],
        "氣味補充": [
            "",
            "頌曰：性寒。多食利二便，動膀胱氣。",
            "",
            "時珍曰：得醋、烏梅、橘皮良。",
            ""
        ],
        "主治": [
            "丹石發動，不下飲食，和竹瀝煮作粥食，極美（《開寶》）。寇曰：服石人研此水煮，加蜜作湯飲，甚宜）。行風氣，逐邪熱，治反胃胸中痰滯（頌）。治瀉痢，潤燥（時珍）。",
            "止瀉痢，固脫肛，治遺精久咳，斂肺澀腸，止心腹筋骨諸痛（時珍）。",
            "作蔬食，除熱潤燥，開胃厚腸（時珍）。"
        ],
        "附方": [
            {
                "名稱": "反胃吐食",
                "方法": "罌粟粥：用白罌粟米三合，人參末三大錢，生山芋五寸（細切，研）。三物以水一升二合，煮取六合，入生薑汁及鹽花少許，和勻分服。不計早晚，亦不妨別服湯丸。（《圖經》）"
            },
            {
                "名稱": "泄痢赤白",
                "方法": "罌粟子（炒）、罌粟殼（炙）等分為末，煉蜜丸梧子大。每服三十丸，米飲下。有人經驗。（《百一選方》）。"
            },
            {
                "名稱": "熱痢便血",
                "方法": "粟殼（醋炙）一兩，陳皮半兩，為末。每服三錢，烏梅湯下。（《普濟方》）。"
            },
            {
                "名稱": "久痢不止",
                "方法": "罌粟殼（醋炙）為末，蜜丸彈子大。每服一丸，水一盞，薑三片，煎八分，溫服。又方：粟殼十兩（去膜），分作三分，一分醋炒，一分蜜炒，一分生用。併為末，蜜丸芡子大。每服三十丸，米湯下。《集要》百中散：用粟殼（蜜炙）、厚朴（薑製），各四兩，為細末。每服一錢，米飲下。忌生冷。"
            },
            {
                "名稱": "小兒下痢",
                "方法": "神仙救苦散：治小兒赤白痢下，日夜百行不止。用罌粟殼半兩（醋炒為末，再以銅器炒過），檳榔半兩（炒赤，研末），各收。每用等分，赤痢蜜湯服，白痢沙糖湯下。忌口味。（《全幼心鑑》）。"
            },
            {
                "名稱": "水泄不止",
                "方法": "罌粟殼一枚（去蒂膜），烏梅肉、大棗肉各十枚，水一盞，煎七分，溫服。（《經驗》）。"
            },
            {
                "名稱": "久嗽不止，穀氣素壯人用之即效",
                "方法": "粟殼去筋，蜜炙為末。每服五分，蜜湯下。（危氏方）。"
            },
            {
                "名稱": "久咳虛嗽",
                "方法": "賈同知百勞散：治咳嗽多年，自汗。用罌粟殼二兩半（去蒂膜，醋炒取一兩），烏梅半兩，焙為末。每服二錢，臥時白湯下。（《宣明方》）。"
            },
            {
                "名稱": "嫩苗",
                "方法": ""
            }
        ],
        "修治": [
            "時珍曰：凡用以水洗潤，去蒂及筋膜，取外薄皮，陰乾細切，以米醋拌炒入藥。亦有蜜炒、蜜炙者。"
        ],
        "發明": [
            "杲曰：收斂固氣。能入腎，故治骨病尤宜。",
            "震亨曰：今人虛勞咳嗽，多用粟殼止劫；及濕熱泄痢者，用之止澀。其治病之功雖急，殺人如劍，宜深戒之。又曰：治嗽多用粟殼，不必疑，但要先去病根，此乃收後藥也。治痢亦同。凡痢須先散邪行滯，豈可遽投粟殼、龍骨之藥，以閉塞腸胃。邪氣得補而愈甚，所以變症作而淹延不已也。",
            "時珍曰：酸主收澀，故初病不可用之。泄瀉下痢既久，則氣散不固，而腸滑肛脫。咳嗽諸痛既久，則氣散不收，而肺脹痛劇。故俱宜此澀之固之，收之斂之。按：楊氏《直指方》云：粟殼治痢，人皆薄之，固矣。然下痢日久，腹中無積痛，當止澀者，豈容不澀？不有此劑，何以對治乎？但要有輔佐耳。",
            "又王碩《易簡方》云：粟殼治痢如神。但性緊澀，多令嘔逆，故人畏而不敢服。若用醋製，加以烏梅，則用得法矣。或同四君子藥，尤不致閉胃妨食而獲奇功也。"
        ]
    },
    {
        "名字": "阿芙蓉",
        "來源": {
            "本草綱目": {
                "部": "谷",
                "卷": "二十三",
                "類": ""
            }
        },
        "出自": "《綱目》",
        "釋名": [
            "阿片。",
            "時珍曰：俗作鴉片，名義未詳。或云：阿，方音稱我也。以其花色似芙蓉而得此名。"
        ],
        "集解": [
            "時珍曰：阿芙蓉前代罕聞，近方有用者，云是罌粟花之津液也。罌粟結青苞時，午後以大針刺其外面青皮，勿損裡面硬皮，或三、五處，次早津出，以竹刀刮，收入瓷器，陰乾用之。故今市者猶有苞片在內。王氏《醫林集要》言是天方國種紅罌粟花，不令水淹頭，七、八月花謝後，刺青皮取之者。",
            "案：此花五月實枯，安得七、八月後尚有青皮？或方土不同乎？"
        ],
        "氣味": [
            "酸，澀，溫，微毒"
        ],
        "氣味補充": [
            ""
        ],
        "主治": [
            "瀉痢脫肛不止，能澀丈夫精氣（時珍）。"
        ],
        "發明": [
            "時珍曰：俗人房中術用之。京師售一粒金丹，云通治百病，皆方伎家之術耳。"
        ],
        "附方": [
            {
                "名稱": "久痢",
                "方法": "阿芙蓉小豆許，空心溫水化下，日一服。忌蔥、蒜、漿水。若渴，飲蜜水解之。（《集要》）。"
            },
            {
                "名稱": "赤白痢下",
                "方法": "鴉片、木香、黃連、白朮各一分，研末，飯丸小豆大。壯者一分，老幼半分，空心米飲下。忌酸物、生冷、油膩、茶、酒、面，無不止者。口渴，略飲米湯。一方：罌粟花未開時，外有兩片青葉包之，花開即落，收取為末。每米飲服一錢，神效。赤痢用紅花者；白痢用白花者。"
            },
            {
                "名稱": "一粒金丹",
                "方法": "真阿芙蓉一分，粳米飯搗作三丸。每服一丸，未效再進一丸，不可多服。忌醋，令人腸斷。風癱，熱酒下；口目喎邪，羌活湯下；百節痛，獨活湯下。正頭風，羌活湯下。偏頭風，川芎湯下。眩暈，防風湯下。陰毒，豆淋酒下。瘧疾，桃、柳枝湯下。痰喘，葶藶湯下。"
            },
            {
                "名稱": "久嗽",
                "方法": "乾薑、阿膠湯下；勞嗽，款冬花湯下。吐泄，藿香湯下。赤痢，黃連湯下。白痢，乾薑湯下。禁口痢，白朮湯下。諸氣痛，木香酒下。熱痛，梔子湯下。臍下痛，燈心湯下。小腸氣，川楝子湯下。膀胱氣，小茴香湯下。血氣痛，乳香湯下。脅痛，熱酒下。噎食，生薑、丁香湯下。"
            },
            {
                "名稱": "女人血崩",
                "方法": "續斷湯下。血不止，五靈脂湯下。小兒慢脾風，砂仁湯下。（龔雲林《醫鑑》）。"
            }
        ]
    }
]