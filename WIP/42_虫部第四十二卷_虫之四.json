[
    {
        "名字": "蟲之四",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "濕生類二十三種，附錄七種"
    },
    {
        "名字": "蟾蜍",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《別錄》下品",
        "別稱": [
            "鼀𪓰（音蹙秋）",
            "𪓰𪓿（音施）",
            "䗇鼀（踘蹴）",
            "苦蠪（音籠）",
            "蚵蚾（何皮）",
            "癩蛤蟆"
        ],
        "釋名": [
            "",
            "時珍曰：蟾蜍，《說文》作詹諸。云：其聲詹諸，其皮鼀𦸉，其行𪓿𪓿。《詩》云：得此𪓰戚𪓿。《韓詩》注云：戚施，蟾蜍也。戚音蹴。後世名苦蠪，其聲也。蚵蚾，其皮礧砢也。"
        ],
        "集解": [
            "",
            "《別錄》曰：蟾蜍生江湖池澤。五月五日取東行者，陰乾用。",
            "弘景曰：此是腹大、皮上多痱磊者。其皮汁甚有毒，犬齧之，口皆腫。五月五日取東行者五枚，反縛著密室中閉之。明旦視自解者，取為術用，能使人縛亦自解。",
            "蕭炳曰：腹下有丹書八字，以足畫地者，真蟾蜍也。",
            "頌曰：今處處有之。《別錄》謂蛤蟆一名蟾蜍，以為一物，非也。按：《爾雅》：鼀𪓰，蟾蠩也。郭璞云：似蛤蟆居陸地。則非一物明矣。蟾蜍多在人家下濕處。形大，背上多痱磊，行極遲緩，不能跳躍，亦不解鳴。蛤蟆多在陂澤間。形小，皮上多黑斑點。能跳接百蟲，舉動極急。",
            "二物雖一類，而功用少別，亦當分而用之。蟾蜍屎，謂之土檳榔，下濕處往往有之，亦能主疾。",
            "宗奭曰：世傳三足者為蟾，人遂為三足枯蟾以罔眾。但以水沃半日，其偽自見，蓋無三足者也。",
            "時珍曰：蟾蜍銳頭皤腹，促眉濁聲，土形，有大如盤者。《自然論》云：蟾蜍吐生，擲糞自其口出也。《抱朴子》云：蟾蜍千歲，頭上有角，腹下丹書，名曰肉芝，能食山精。人得食之可仙。術家取用以起霧祈雨，闢兵解縛。今有技者，聚蟾為戲，能聽指使。物性有靈，於此可推。",
            "許氏《說文》謂三足者為蟾，而寇氏非之，固是。但龜、鱉皆有三足，則蟾之三足非怪也。若謂入藥必用三足，則謬矣。《岣嶁神書》載蟾寶之法：用大蟾一枚，以長尺鐵釘四個，釘腳，四下以炭火自早炙至午，去火，放水一盞於前，當吐物如皂莢子大，有金光。人吞之，可越江湖也。",
            "愚謂縱有此術，誰敢吞之？方技誑說，未足深信。漫記於此，以備祛疑。"
        ],
        "修治": [
            "《蜀圖經》曰：五月五日取得，日乾或烘乾用。一法：去皮、爪，酒浸一宿，又用黃精自然汁浸一宿，塗酥，炙乾用。",
            "時珍曰：今人皆於端午日捕取，風乾，黃泥固濟，煅存性用之。《永類鈐方》云：蟾目赤，腹無八字者不可用。崔實《四民月令》云：五月五日取蟾蜍，可治惡瘡。即此也。亦有酒浸取肉者。錢仲陽治小兒冷熱疳瀉，如聖丸，用乾者，酒煮成膏丸藥，亦一法也。"
        ],
        "氣味": [
            "辛，涼，微毒",
            "甘、辛，溫，有毒"
        ],
        "氣味補充": [
            "",
            ""
        ],
        "主治": [
            "陰蝕，疽癘惡瘡，猘犬傷瘡，能合玉石（《別錄》）。燒灰敷瘡，立驗。又治溫病發斑困篤者。去腸，生搗食一二枚，無不瘥者（弘景。",
            "藏器曰：搗爛絞汁飲，或燒末服）。殺疳蟲，治鼠漏惡瘡。燒灰，敷一切有蟲惡癢滋胤瘡（《藥性》）。治疳氣，小兒面黃癖氣，破癥結。燒灰油調，敷惡瘡（《日華》）。主小兒勞瘦疳疾，最良（蘇頌）。治一切五疳八痢，腫毒，破傷風病，脫肛（時珍）。",
            "功同蟾蜍。",
            "蟾酥（採治）",
            "宗奭曰：眉間白汁，謂之蟾酥。以油單紙裹眉裂之，酥出紙上，陰乾用。",
            "時珍曰：取蟾酥不一：或以手捏眉稜，取白汁於油紙上及桑葉上，插背陰處，一宿即自乾白，安置竹筒內盛之，真者輕浮，入口味甜也。或以蒜及胡椒等辣物納口中，則蟾身白汁出，以竹篦刮下，面和成塊，干之。其汁不可入人目，令人赤、腫、盲。或以紫草汁洗點，即消。",
            "小兒疳疾、腦疳（甄權曰：端午日取眉脂，以硃砂、麝香為丸，如麻子大，治小孩子疳瘦，空心服一丸。如腦疳，以奶汁調，滴鼻中，甚妙）。酥同牛酥，或吳茱萸苗汁調，摩腰眼、陰囊，治腰腎冷，並助陽氣。又療蟲牙（《日華》）。治齒縫出血及牙疼，以紙紝少許按之，立止（宗奭）。發背、疔瘡，一切惡腫（時珍）。"
        ],
        "發明": [
            "時珍曰：蟾蜍，土之精也。上應月魄而性靈異，穴土食蟲，又伏山精，制蜈蚣；故能入陽明經，退虛熱，行濕氣，殺蟲䘌，而為疳病癰疽諸瘡要藥也。《別錄》云「治猘犬傷」，《肘後》亦有方法。按：沈約《宋書》云：張牧為猘犬所傷，人云宜啖蛤蟆膾，食之遂愈。",
            "此亦治癰疽疔腫之意，大抵是物能攻毒拔毒耳。古今諸方所用蛤蟆，不甚分別，多是蟾蜍。讀者當審用之，不可因名迷實也。"
        ],
        "附方": [
            {
                "名稱": "腹中冷癖",
                "方法": "水穀癊結，心下停痰，兩脅痞滿，按之鳴轉，逆害飲食。大蟾蜍一枚，去皮、腸，支解之。芒硝強人一升，中人七合，弱人五合，水七升，煮四升，頓服，得下為度。（《肘後方》）"
            },
            {
                "名稱": "小兒疳積",
                "方法": "治小兒疳積腹大，黃瘦骨立，頭生瘡結如麥穗。用立秋後大蛤蟆去首、足、腸，以清油塗之，陰陽瓦炙熟食之，積穢自下。連服五六枚，一月之後，形容改變，妙不可言。"
            },
            {
                "名稱": "五疳八痢",
                "方法": "面黃肌瘦，好食泥土，不思乳食。用大幹蟾蜍一枚（燒存性），皂角（去皮、弦）一錢（燒存性），蛤粉（水飛）三錢，麝香一錢，為末，糊丸粟米大。每空心米飲下三四十丸，日二服。名五疳保童丸。（《全嬰方》）。"
            },
            {
                "名稱": "小兒疳泄下痢",
                "方法": "用蛤蟆燒存性研，飲服方寸匕。（《子母秘錄》）。"
            },
            {
                "名稱": "走馬牙疳，侵蝕口鼻",
                "方法": "干蚵蚾（黃泥裹固，煅過）、黃連各二錢半，青黛一錢，為末，入麝香少許和研，敷之。（《鄭氏小兒方》）"
            },
            {
                "名稱": "疳蝕腮穿",
                "方法": "金鞭散：治疳瘡，腮穿牙落。以抱退雞子軟白皮，包活土狗一個，放入大蛤蟆口內，草縛泥固煅過，取出研末，貼之，以愈為度。（《普濟方》）"
            },
            {
                "名稱": "小兒口瘡",
                "方法": "五月五日蛤蟆炙研末，敷之即瘥。（《秘錄》）"
            },
            {
                "名稱": "一切疳䘌",
                "方法": "無問去處，皆能治之。蛤蟆，燒灰，醋和敷，一日三五度。（《梅師方》）"
            },
            {
                "名稱": "陰蝕欲盡",
                "方法": "蛤蟆灰、兔屎等分為末，敷之。（《肘後》）"
            },
            {
                "名稱": "月蝕耳瘡",
                "方法": "五月五日蛤蟆，燒末，豬膏和敷。（《外臺方》）"
            },
            {
                "名稱": "小兒蓐瘡",
                "方法": "五月五日取蟾蜍炙研末，敷之即瘥。（《秘錄》）"
            },
            {
                "名稱": "小兒臍瘡出汁，久不瘥",
                "方法": "蛤蟆，燒末，敷之，日三，甚驗。一加牡蠣等分。（《外臺》）"
            },
            {
                "名稱": "一切濕瘡",
                "方法": "蟾蜍燒灰，豬脂和敷。（《千金方》）"
            },
            {
                "名稱": "小兒癬瘡",
                "方法": "蟾蜍燒灰，豬脂和敷。（《外臺方》）"
            },
            {
                "名稱": "癩風蟲瘡",
                "方法": "干蛤蟆一兩（炙），長肥皂一條（炙，去皮、子，蘸酒再炙）為末，以竹管引入羊腸內，系定，以麩鋪甑內，置藥麩上蒸熟，入麝香半錢，去麩同搗，為丸如梧子大。每溫酒服二十一丸。（《直指》）附骨壞瘡：久不瘥，膿汁不已，或骨從瘡孔中出。用大蛤蟆一個，亂頭髮一雞子大，豬油四兩，煎枯去滓，待凝如膏。"
            },
            {
                "名稱": "先以桑根皮、烏頭煎湯洗",
                "方法": "拭乾，煅龍骨末糝四邊，以前膏貼之。（《錦囊秘覽》）"
            },
            {
                "名稱": "發背腫毒未成者",
                "方法": "用活蟾一個，系放瘡上，半日蟾必昏憒，置水中救其命。再易一個，如前法，其蟾必踉蹌。再易一個，其蟾如舊，則毒散矣。累驗極效。若勢重者，以活蟾一個（或二三個）破開，連肚乘熱合瘡上，不久必臭不可聞，再易二三次即愈。慎勿以物微見輕也。（《醫林集要》）"
            },
            {
                "名稱": "腫毒初起",
                "方法": "大蛤蟆一個剁碎，同炒石灰研如泥，敷之。頻易。（余居士方）"
            },
            {
                "名稱": "破傷風病",
                "方法": "用蟾二兩半，切剁如泥。入花椒一兩，同酒炒熟，再入酒二盞半，溫熱服之。少頃通身汗出，神效。"
            },
            {
                "名稱": "猘犬咬傷",
                "方法": "《肘後》：治猘犬傷，每七日一發。生食蛤蟆膾，絕良。亦可燒炙食之。勿令本人知之。自後再不發也。《袖珍》：治瘋犬傷。即用蛤蟆後足搗爛，水調服之。先於頂心拔去血發三、兩根，則小便內見沫也。"
            },
            {
                "名稱": "腸頭挺出",
                "方法": "蟾蜍皮一片，瓶內燒煙燻之，並敷之。（孫真人）"
            },
            {
                "名稱": "佩禳瘧疾",
                "方法": "五月五日收大蛤蟆，曬乾。紙封，絳囊貯之，男左女右係臂上，勿令知之。（《楊氏家藏方》）"
            },
            {
                "名稱": "折傷接骨",
                "方法": "大蛤蟆生研如泥，劈竹裹縛其骨，自痊。（《奚囊備急方》）"
            },
            {
                "名稱": "大腸痔疾",
                "方法": "蟾蜍一個，以磚砌四方，安於內，泥住，火煅存性為末。以豬廣腸一截，扎定兩頭，煮熟切碎，蘸蟾末食之。如此三、四次，其痔自落。"
            },
            {
                "名稱": "頭",
                "方法": ""
            },
            {
                "名稱": "拔取疔黃",
                "方法": "蟾蜍，以面丸梧子大。每用一丸安舌下，即黃出也。（《青囊雜纂》）"
            },
            {
                "名稱": "拔取疔毒",
                "方法": "蟾酥，以白麵、黃丹搜作劑，每丸麥粒大。以指爬動瘡上插入。重者挑破納之。仍以水澄膏貼之。（危氏方）"
            },
            {
                "名稱": "疔瘡惡腫",
                "方法": "蟾酥一錢，巴豆四個搗爛，飯丸錠子如綠豆大。每服一丸，薑湯下。良久，以萹蓄根、黃荊子研酒半碗服，取行四、五次，以粥補之。（《乾坤秘韞》）"
            },
            {
                "名稱": "諸瘡腫硬",
                "方法": "針頭散：用蟾酥、麝香各一錢研勻，乳汁調和，入罐中待乾。每用少許，津調敷之。外以膏藥護住，毒氣自出，不能為害也。（《保命集》）"
            },
            {
                "名稱": "一切瘡毒",
                "方法": "蟾酥一錢，白麵二錢，硃砂少許，井華水調成小錠子如麥大。每用一錠，井華水服。如瘡勢緊急，五七錠。蔥湯亦可，汗出即愈。"
            },
            {
                "名稱": "喉痹乳蛾",
                "方法": "等證：用癩蛤蟆眉酥，和草烏尖末、豬牙皂角末等分。丸小豆大。每研一丸，點患處，神效。（《活人心統》）"
            },
            {
                "名稱": "一切齒痛疳蝕、齲齒、瘀腫",
                "方法": "用蚵蚾一枚，鞭其頭背，以竹篦刮眉間，即有汁出。取少許點之，即止也。（《類編》）"
            },
            {
                "名稱": "風蟲牙痛不可忍",
                "方法": "《聖惠》：用蟾酥一片，水浸軟，入麝香少許，研勻。以粟米大，綿裹咬定，吐涎愈。一方：用胡椒代麝香。一方：用蟾酥染絲綿上，剪一分，紝入齒縫根里。忌熱物，半日效。乾者，以熱湯化開。"
            },
            {
                "名稱": "破傷風病",
                "方法": "蟾酥二錢，湯化為糊；乾蠍（酒炒）、天麻各半兩，為末，合搗，丸綠豆大。每服一丸至二丸，豆淋酒下。（《普濟方》）"
            }
        ]
    },
    {
        "名字": "蛤蟆",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《本經》下品",
        "釋名": [
            "蟼蟆（蟼音驚，又音加）。",
            "時珍曰：按王荊公《字說》云：俗言：蝦蟆懷土，取置遠處，一夕復還其所。雖或遐之，常慕而返，故名蝦蟆。或作蛤䗫，蛤言其聲，䗫言其斑也。《爾雅》作蟼蟆。"
        ],
        "集解": [
            "",
            "藏器曰：《別錄》，蛤蟆一名蟾蜍，誤矣。蛤蟆、蟾蜍，二物各別。陶氏以蟾蜍注蛤蟆，遂致混然無別，今藥家亦以蟾蜍當蛤蟆矣。蛤蟆在陂澤中，背有黑點，身小能跳接百蟲，解作呷呷聲，舉動極急。蟾蜍在人家濕處，身大，背黑無點，多痱磊，不能跳，不解作聲，行動遲緩。",
            "又有蛙蛤、螻蟈、長肱、石榜、蠼子之類，或在水田中，或在溝渠側，未見別功。《周禮》：蟈氏掌去蛙黽，焚牡菊以灰灑之則死。牡菊乃無花菊也。",
            "斆曰：蛤蟆有多般，勿誤用。有黑虎，身小黑，嘴腳小斑。有䖲黃，前腳大，後腿小，斑色，有尾子一條。有黃𧋷，遍身黃色，腹下有臍帶長五、七分，住立處，帶下有自然汁出。有螻蟈，即夜鳴，腰細口大，皮蒼黑色者。有蟾，即黃斑，頭上有肉角。其蛤蟆，皮上腹下有斑點，腳短，即不鳴叫者是也。",
            "時珍曰：蛤蟆亦能化鶉，出《淮南子》。蛤蟆、青蛙畏蛇，而制蜈蚣。三物相值，彼此皆不能動。故關尹子云：蝍蛆食蛇，蛇食蛙，蛙食蝍蛆。或云：《月令》「螻蟈鳴，反舌無聲」，皆謂蛤蟆也。",
            "吳瑞曰：長肱，石雞也，一名錦襖子，六、七月山谷間有之，性味同水雞。"
        ],
        "修治": [
            "",
            "斆曰：凡使蛤蟆，先去皮並腸及爪子，陰乾。每個用真牛酥一分塗，炙乾。若使黑虎，即連頭、尾、皮、爪並陰乾，酒浸三日，漉出焙用。"
        ],
        "氣味": [
            "辛，寒，有毒"
        ],
        "氣味補充": [
            "",
            "大明曰：冷，無毒。"
        ],
        "主治": [
            "邪氣，破症堅血，癰腫陰瘡。服之不患熱病（《本經》）。主闢百邪鬼魅，塗癰腫及熱結腫（《藥性》）。治熱狂，貼惡瘡，解煩熱，治犬咬（《日華》）。",
            "蛇螫人，牙入肉中，痛不可堪。搗敷之，立出（時珍。出《肘後》）。",
            "膽，",
            "小兒失音不語，取汁點舌上，立愈（時珍。出《孫氏集效方》）。",
            "腦，",
            "青盲，明目（《別錄》）。"
        ],
        "發明": [
            "",
            "頌曰：蛤蟆、蟾蜍，二物雖同一類，而功用小別，亦當分而用之。",
            "時珍曰：古方多用蛤蟆，近方多用蟾蜍，蓋古人通稱蟾為蛤蟆耳。今考二物功用亦不甚遠，則古人所用多是蟾蜍，且今人亦只用蟾蜍有效，而蛤蟆不復入藥矣。按張杲《醫說》載《摭青雜說》云：有人患腳瘡，冬月頓然無事，夏月臭爛，痛不可言。遇一道人云：爾因行草上，惹蛇交遺瀝，瘡中有蛇兒，冬伏夏出故也。",
            "以生蛤蟆搗敷之，日三四換。凡三日，一小蛇自瘡中出，以鐵鉗取之。其病遂愈。",
            "朱震亨曰：蛤蟆屬土與水，味甘性寒，南人喜食之。本草言服之不患熱病，由是病人亦煮食之。本草之意，或炙、或干、或燒，入藥用之。非若世人煮羹入椒鹽而啜其湯也。此物本濕化，大能發濕，久則濕化熱。此乃土氣厚，自然生火也。"
        ],
        "附方": [
            {
                "名稱": "風邪為病",
                "方法": "蛤蟆（燒灰）、硃砂等分，為末。每服一錢，水調下，日三四服，甚有神驗。（《聖惠方》）。"
            },
            {
                "名稱": "狂言鬼語猝死",
                "方法": "用蛤蟆燒末，酒服方寸匕，日三。（《外臺秘要》）。"
            },
            {
                "名稱": "噎膈吐食",
                "方法": "用蛇含蛤蟆，泥包，煅存性，研末。每服一錢，酒下。（《壽域方》）"
            },
            {
                "名稱": "瘰癧潰爛",
                "方法": "用黑色蛤蟆一枚，去腸焙研，油調敷之。忌鐵器。"
            },
            {
                "名稱": "頭上軟癤",
                "方法": "蛤蟆，剝皮，貼之，收毒即愈。（《活幼全書》）"
            },
            {
                "名稱": "蝮蛇螫傷",
                "方法": "生蛤蟆一枚，搗爛敷之。（《聖惠方》）"
            },
            {
                "名稱": "肝",
                "方法": ""
            }
        ]
    },
    {
        "名字": "蛙",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《別錄》下品",
        "別稱": [
            "長股（《別錄》）",
            "田雞（《綱目》）",
            "青雞（同上）",
            "坐魚（同上）",
            "蛤魚"
        ],
        "釋名": [
            "",
            "宗奭曰：蛙後腳長，故善躍。大其聲則曰蛙，小其聲則曰蛤。",
            "時珍曰：蛙好鳴，其聲自呼。南人食之，呼為田雞，云肉味如雞也。又曰坐魚，其性好坐也。按《爾雅》蟾、蛙俱列魚類，而《東方朔傳》云：長安水多蛙魚，得以家給人足。則古昔關中已常食之如魚，不獨南人也。蛙亦作鼃字。"
        ],
        "集解": [
            "",
            "《別錄》曰：蛙生水中，取無時。",
            "弘景曰：凡蜂、蟻、蛙、蟬，其類最多。大而青脊者，俗名土鴨，其鳴甚壯。一種黑色者，南人名蛤子，食之至美。一種小形善鳴者，名蛙子，即此也。",
            "保升曰：蛙，蛤蟆之屬，居陸地，青脊善鳴，聲作蛙者，是也。",
            "頌曰：今處處有之。似蛤蟆而背青綠色，尖嘴細腹，俗謂之青蛙。亦有背作黃路者，謂之金線蛙。陶氏所謂土鴨，即《爾雅》所謂「在水曰黽」者，是也，俗名石鴨。所謂蛤子，即今水雞是也，閩、蜀、浙東人以為佳饌。",
            "時珍曰：田雞、水雞、土鴨，形稱雖異，功用則一也。四月食之最美，五月漸老，可採入藥。《考工記》云：以脰鳴者，蛙黽之屬。農人占其聲之早晚大小，以卜豐歉。故唐人章孝標詩云：田家無五行，水旱卜蛙聲。蛙亦能化為鴽，見《列子》。"
        ],
        "氣味": [
            "甘，寒，無毒"
        ],
        "氣味補充": [
            "",
            "宗奭曰：平。",
            "時珍曰：按：《延壽書》云：蛙骨熱，食之小便苦淋。妊娠食蛙，令子壽夭。小蛙食多，令人尿閉。臍下痠痛，有至死者。擂車前水飲可解。",
            "吳瑞曰：正月出者名黃蛤，不可食。"
        ],
        "主治": [
            "小兒赤氣，肌瘡臍傷，止痛，氣不足（《別錄》）。",
            "小兒熱瘡，殺屍疰病蟲，去勞劣，解熱毒（《日華》）。食之解勞熱（宗奭）。利水消腫。燒灰，涂月蝕瘡（時珍）。饌食，調疳瘦，補虛損，尤宜產婦。搗汁服，治蛤蟆瘟病（嘉謨）。"
        ],
        "發明": [
            "",
            "頌曰：南人食蛙蛤，云補虛損，尤宜產婦。",
            "時珍曰：蛙產於水，與螺、蚌同性，故能解熱毒，利水氣。但系濕化之物，其骨性復熱，而今人食者，每同辛辣及脂油煎炸，是抱薪救火矣，安能求其益哉？按：戴原禮《證治要訣》云：凡渾身水腫，或單腹脹者，以青蛙一二枚，去皮炙食之，則自消也。",
            "嘉謨曰：時行面赤項腫，名蛤蟆瘟。以金線蛙搗汁，水調，空腹頓飲，極效，曾活數人。"
        ],
        "附方": [
            {
                "名稱": "蛤饌",
                "方法": "治水腫。用活蛙三個，每個口內安銅錢一個，上著胡黃連末少許。以雄豬肚一個，茶油洗淨，包蛙扎定，煮一宿，取出，去皮、腸，食肉並豬肚，以酒送下。忌酸、咸、魚、面、雞、鵝、羊肉，宜食豬、鴨。（《壽域神方》）"
            },
            {
                "名稱": "水蠱腹大",
                "方法": "動搖有水聲，皮膚黑色。用干青蛙二枚（以酥炒），干螻蛄七枚（炒），苦壺蘆半兩（炒）。上為末。每空心溫酒服二錢，不過三服。（《聖惠方》）"
            },
            {
                "名稱": "毒痢噤口",
                "方法": "水蛙一個，並腸肚搗碎，瓦烘熱，入麝香五分，作餅，貼臍上，氣通即能進食也。"
            },
            {
                "名稱": "諸痔疼痛",
                "方法": "青蛙丸：用青色蛙長腳者一個，燒存性，為末，雪糕和，丸如梧子大。每空心先吃飯二匙，次以枳殼湯下十五丸。（《直指方》）。"
            },
            {
                "名稱": "蟲蝕肛門，蟲蝕腎腑，肛盡腸穿",
                "方法": "用青蛙一枚，雞骨一分，燒灰吹入，數用大效。（《外臺》）"
            },
            {
                "名稱": "癌瘡如眼",
                "方法": "上高下深，顆顆累垂，裂如瞽眼，其中帶青，頭上各露一舌，毒孔透里者，是也。用生井蛙皮，燒存性為末摻，或蜜水調敷之。（《直指方》）"
            }
        ]
    },
    {
        "名字": "蝌鬥",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "別稱": [
            "活師（《山海經》）",
            "活東（《爾雅》）",
            "玄魚（《古今注》）",
            "懸針（同上）",
            "水仙子（俗名）",
            "蛤蟆臺"
        ],
        "釋名": [
            "",
            "時珍曰：蝌鬥，一作蛞鬥（音闊）。按：羅願《爾雅翼》云：其狀如魚，其尾如針，又並其頭、尾觀之，有似鬥形，故有諸名。玄魚言其色，懸針狀其尾也。"
        ],
        "集解": [
            "藏器曰：活師即蛤蟆兒，生水中，有尾如鮽魚，漸大則腳生尾脫。",
            "時珍曰：蝌鬥生水中，蛤蟆、青蛙之子也。二、三月蛙、蟆曳腸於水際草上，纏繳如索，日見黑點漸深，至春水時，鳴以聒之，則蝌鬥皆出，謂之聒子，所謂「蛤蟆聲抱」是矣。蝌鬥狀如河豚，頭圓，身上青黑色，始出有尾無足，稍大則足生尾脫。崔豹云聞雷尾脫，亦未必然。陸農師云：月大盡則先生前兩足，小盡則先生後兩足。"
        ],
        "主治": [
            "火飆熱瘡及疥瘡，並搗碎敷之。又染髭發，取青胡桃子上皮，和搗為泥染之，一染不變也（藏器）。",
            "明目（藏器）。"
        ],
        "發明": [
            "時珍曰：俚俗三月三日，皆取小蝌鬥以水吞之，云不生瘡，亦解毒治瘡之意也。按：危氏《得效》方：染髭發，用蝌鬥、黑桑椹各半斤，瓶密封，懸屋東百日化泥，取塗鬚髮，永黑如漆也。又《岣嶁神書》云：三月三日，取蝌鬥一合陰乾，候椹熟時取汁一升浸，埋東壁下，百日取出，其色如漆。以塗髭發，永不白也。",
            "卵，"
        ]
    },
    {
        "名字": "溪狗",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "集解": [
            "",
            "藏器曰：溪狗生南方溪澗中。狀似蛤蟆，尾長三、四寸。"
        ],
        "氣味": [
            "有小毒"
        ],
        "氣味補充": [
            ""
        ],
        "主治": [
            "溪毒及遊蠱，燒末，水服一、二錢匕（藏器）。"
        ]
    },
    {
        "名字": "山蛤",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "宋《圖經》",
        "校正": [
            "原附蛤蟆下，今分出。"
        ],
        "集解": [
            "",
            "頌曰：山蛤在山石中藏蟄，似蛤蟆而大，黃色。能吞氣，飲風露，不食雜蟲。山人亦食之。"
        ],
        "主治": [
            "小兒勞瘦，及疳疾，最良（蘇頌）。"
        ]
    },
    {
        "名字": "田父",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "宋《圖經》",
        "校正": [
            "原附蛤蟆下，今分出。"
        ],
        "釋名": [
            "蜦（音論）。"
        ],
        "集解": [
            "",
            "頌曰：按：《洽聞記》云：蛤蟆大者名田父，能食蛇。蛇行被逐，殆不能去。因銜其尾，久之蛇死，尾後數寸皮不損，肉已盡矣。世傳蛇啖蛙，今此乃食蛇。其說頗怪，當別是一種也。",
            "時珍曰：按《文字集略》云：蜦，蛤蟆也，大如屨，能食蛇。此即田父也。竊謂蛇吞鼠，而有食蛇之鼠；蛇制豹，而有啖蛇之貘。則田父伏蛇，亦此類耳，非怪也。"
        ],
        "主治": [
            "蠶咬，取脊背上白汁，和蟻子灰，塗之（蘇頌。出韋宙《獨行方》）。"
        ],
        "附方": []
    },
    {
        "名字": "蜈蚣",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《通變要法》",
        "別稱": [
            "蒺藜（《爾雅》）",
            "蝍蛆（《爾雅》）",
            "天龍"
        ],
        "釋名": [
            "",
            "弘景曰：《莊子》：蝍蛆甘帶。《淮南子》云：螣蛇遊霧而殆於蝍蛆。蝍蛆，蜈蚣也，性能制蛇。見大蛇，便緣上啖其腦。",
            "恭曰：山東人呼蜘蛛一名蝍蛆，亦能制蛇，而蜘蛛條無制蛇之說。《莊子》、《淮南》並謂蜈蚣也。",
            "頌曰：按：《爾雅》：蒺藜，蝍蛆也。郭注云：似蝗而大腹長角，能食蛇腦。乃別似一物。",
            "時珍曰：按：張揖《廣雅》及《淮南子注》，皆謂蝍蛆為蜈蚣，與郭說異。許慎以蝍蛆為蟋蟀，能制蛇。又以蝍蛆為馬蚿，因馬蚿有蛆蟝之名，並誤矣。"
        ],
        "集解": [
            "《別錄》曰：蜈蚣生大吳川穀及江南。頭、足赤者良。",
            "弘景曰：今赤足者，多出京口、長山、高麗山、茅山，於腐爛積草處得之，勿令傷，曝乾。黃足者甚多而不堪用，人以火炙令赤當之，非真也。蜈蚣齧人，以桑汁、白鹽塗之即愈。《蜀圖》曰：生山南川穀，及出安、襄、鄧、隨、唐等州土石間，人家屋壁中亦有。形似馬陸，身扁而長。黑頭赤足者良。七八月採之。",
            "宗奭曰：蜈蚣背光，黑綠色，足赤腹黃。有被毒者，以烏雞屎，或大蒜塗之，效。性畏蛞蝓，不敢過所行之路，觸其身即死，故蛞蝓能治蜈蚣毒。",
            "時珍曰：蜈蚣西南處處有之。春出冬蟄，節節有足，雙須歧尾。性畏蜘蛛，以溺射之，即斷爛也。南方有極大者，而本草失載。按：段成式《酉陽雜俎》云：綏定縣蜈蚣，大者能以氣吸蛇及蜴蜥，相去三四尺，骨肉自消。沈懷遠《南越志》云：南方晉安有山出蜈蚣。大者長丈餘，能啖牛。",
            "俚人然炬遂得，以皮鞔鼓，肉曝為脯，美於牛肉。葛洪《遐觀賦》云：南方蜈蚣大者長百步，頭如車箱，肉白如瓠，越人爭買為羹炙。張耒《明道雜誌》云：黃州岐亭有拘羅山，出大蜈蚣，袤丈尺。土人捕得熏干，商人販入北方貨之，有致富者。蔡絛《叢談》云：嶠南蜈蚣大者二三尺，螫人至死。",
            "惟見托胎蟲，則局縮不敢行。蟲乃登首，陷其腦而食之。故被蜈蚣傷者，搗蟲塗之，痛立止也。珍按：托胎蟲即蛞蝓也。蜈蚣能制龍、蛇、蜴蜥，而畏蛤蟆、蛞蝓、蜘蛛，亦《莊子》所謂「物畏其天」，《陰符經》所謂「禽之制在氣也」。"
        ],
        "修治": [
            "斅曰：凡使勿用千足蟲，真相似，只是頭上有白肉，面並嘴尖。若誤用，並把著，腥臭氣入頂，能致死也。凡治蜈蚣，先以蜈蚣木末（或柳蛀末）於土器中炒。令木末焦黑，去木末，以竹刀刮去足、甲用。",
            "時珍曰：蜈蚣木不知是何木也。今人惟以火炙去頭、足用，或去尾、足，以薄荷葉火煨用之。"
        ],
        "氣味": [
            "辛，溫，有毒"
        ],
        "氣味補充": [
            "",
            "時珍曰：畏蛞蝓、蜘蛛、雞屎、桑皮、白鹽。"
        ],
        "主治": [
            "鬼疰蠱毒，啖諸蛇、蟲、魚毒，殺鬼物老精溫瘧，去三蟲（《本經》）。療心腹寒熱積聚，墮胎，去惡血（《別錄》）。",
            "治症癖（《日華》）。小兒驚癇風搐，臍風口噤，丹毒禿瘡瘰癧，便毒痔漏，蛇瘕、蛇瘴、蛇傷（時珍）。"
        ],
        "發明": [
            "",
            "頌曰：《本經》云「療鬼疰」，故《胡洽方》治屍疰、惡氣、痰嗽諸方多用之。今醫家治小兒口噤不開、不能乳者，以赤足蜈蚣，去足，炙研，用豬乳二合調半錢，分三、四服，溫灌之，有效。",
            "時珍曰：蓋行而疾者，惟風與蛇。蜈蚣能制蛇，故亦能截風，蓋厥陰經藥也。故所主諸證，多屬厥陰。按：楊士瀛《直指方》云：蜈蚣有毒，惟風氣暴烈者可以當之。風氣暴烈，非蜈蚣能截能擒亦不易止，但貴藥病相當耳。設或過劑，以蚯蚓、桑皮解之。又云：瘭瘡一名蛇瘴，蠻煙瘴雨之鄉，多毒蛇氣。",
            "人有不伏水土風氣而感觸之者，數月以還，必發蛇瘴。惟赤足蜈蚣最能伏蛇為上藥，白芷次之。又《聖濟總錄》云：嶺南樸蛇瘴，一名鎖喉瘴。項大腫痛連喉。用赤足蜈蚣一二節研細，水下即愈。據此，則蜈蚣之治蛇蟲、蛇毒、蛇瘕、蛇傷諸病，皆此意也。然蜈蚣又治痔漏、便毒、丹毒等病，並陸羽《茶經》載《枕中方》治瘰癧一法，則蜈蚣自能除風攻毒，不獨治蛇毒而已也。"
        ],
        "附方": [
            {
                "名稱": "小兒撮口",
                "方法": "但看舌上及上下齶有瘡如粟米大是也。指甲刮破，以蜈蚣研汁，敷兩頭肉，即愈。如無生者，乾者亦可。（《子母秘錄》）。"
            },
            {
                "名稱": "小兒急驚",
                "方法": "萬金散：蜈蚣一條（全者，去足，炙為末），丹砂、輕粉等分研勻，陰陽乳汁和，丸綠豆大。每歲一丸，乳汁下。（《聖惠》）"
            },
            {
                "名稱": "天吊驚風",
                "方法": "目久不下，眼見白睛，及角弓反張，聲不出者，雙金散主之。用大蜈蚣一條去頭足，酥炙，用竹刀批開，記定左右。又以麝香一錢，亦分左右各記明，研末包定。每用左邊者吹左鼻，右邊者吹右鼻，各少許，不可過多。若眼未下，再吹些須，眼下乃止。（《直指》）"
            },
            {
                "名稱": "破傷中風欲死",
                "方法": "《聖惠》：用蜈蚣，研末，擦牙，追去涎沫，立瘥。《儒門事親》：用蜈蚣頭、烏頭尖、附子底、蠍梢等分為末。每用一字或半字，熱酒灌之，仍貼瘡上，取汗愈。口眼喎斜，口內麻木者：用蜈蚣三條（一蜜炙，一酒浸，一紙裹煨，並去頭足）；天南星一個（切作四片，一蜜炙，一酒浸，一紙裹煨，一生用），半夏、白芷各五錢，通為末，入麝少許。每服一錢，熱調下，日一服。"
            },
            {
                "名稱": "腹內蛇症",
                "方法": "誤食菜中蛇精，成蛇瘕，或食蛇肉成瘕，腹內常飢，食物即吐。"
            },
            {
                "名稱": "以赤足蜈蚣一條炙",
                "方法": "研末，酒服。（《衛生易簡方》）"
            },
            {
                "名稱": "蝮蛇螫傷",
                "方法": "蜈蚣，研末，敷之。抱朴子。"
            },
            {
                "名稱": "射工毒瘡",
                "方法": "大蜈蚣一枚，炙研，和酢敷之。（《千金方》）。"
            },
            {
                "名稱": "天蛇頭瘡",
                "方法": "生手指頭上。用蜈蚣一條，燒煙燻一、二次即愈。或為末，豬膽汁調，塗之。（《奇效》）"
            },
            {
                "名稱": "丹毒瘤腫",
                "方法": "用蜈蚣一條幹者，白礬一皂子大，雷丸一個，百部二錢，研末，醋調敷之。（《本草衍義》）"
            },
            {
                "名稱": "瘰癧潰瘡",
                "方法": "荼、蜈蚣二味，炙至香熟，等分搗篩為末。先以甘草湯洗淨，敷之。（《枕中方》）"
            },
            {
                "名稱": "聤耳出膿",
                "方法": "蜈蚣末，吹之。（鮑氏）"
            },
            {
                "名稱": "小兒禿瘡",
                "方法": "大蜈蚣一條，鹽一分，入油內浸七日。取油搽之，極效。（《海上方》）"
            },
            {
                "名稱": "便毒初起",
                "方法": "黃腳蜈蚣一條，瓦焙存性，為末。酒調服，取汗即散。（《濟生秘覽》）"
            },
            {
                "名稱": "痔瘡疼痛",
                "方法": "《直指》：用赤足蜈蚣，焙為末，入片腦少許，唾調敷之。孫氏《集效》：用蜈蚣三、四條，香油煮一、二沸，浸之。再入五倍子末二、三錢，瓶收密封。如遇痛不可忍，點上油，即時痛止，大效。"
            },
            {
                "名稱": "腹大如箕",
                "方法": "用蜈蚣三、五條，酒炙研末。每服一錢，以雞子二個，打開入末在內，攪勻紙糊，沸湯煮熟食之。日一服，連進三服，瘳。（《活人心統》）"
            },
            {
                "名稱": "腳肚轉筋",
                "方法": "蜈蚣，燒，豬脂和敷。（《肘後》）"
            },
            {
                "名稱": "女人趾瘡",
                "方法": "甲內惡肉突出不愈。蜈蚣一條，焙研敷之。外以南星末，醋和敷四圍。（《醫方摘要》）"
            }
        ]
    },
    {
        "名字": "馬陸",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《本經》下品",
        "別稱": [
            "百足（《本經》）",
            "百節（《衍義》）",
            "千足（《炮炙論》）",
            "馬蚿（音弦）",
            "馬蠸（音拳）",
            "馬蠲（郭璞）",
            "馬軸（《別錄》）",
            "馬䗃（《爾雅》）",
            "飛蚿蟲（李當之）",
            "刀環蟲（蘇恭）",
            "蛩"
        ],
        "釋名": [
            "",
            "弘景曰：此蟲足甚多，寸寸斷之，亦便寸行。故魯連子云：百足之蟲，死而不僵，莊子「蚿憐蛇」是矣。"
        ],
        "集解": [
            "《別錄》曰：馬陸生玄菟川穀。",
            "弘景曰：李當之云：此蟲長五、六寸，狀如大蛩，夏月登樹鳴，冬則入蟄，今人呼為飛蚿蟲。今有一種細黃蟲，狀如蜈蚣而甚長，俗名土蟲。雞食之，醉悶至死。方家既不復用，市人亦無取者，未詳何者的是？",
            "恭曰：此蟲大如細筆管，長三、四寸，斑色，一如蚰蜒。襄陽人名為馬蚿，亦呼馬軸，亦名刀環蟲，以其死側臥，狀如刀環也。有人自毒，服一枚便死也。",
            "斆曰：千足蟲頭上有白肉，面並嘴尖。把著，腥臭氣入人頂，能致死也。",
            "宗奭曰：百節，身如槎，節節有細蹙文起，紫黑色，光潤，百足。死則側臥如環，長二、三寸，大者如小指。古牆壁中甚多，入藥至鮮。",
            "時珍曰：馬蚿處處有之。形大如蚯蚓，紫黑色，其足比比至百，而皮極硬，節節有橫紋如金線，首尾一般大。觸之即側臥局縮如環，不必死也。能毒雞犬。陶氏所謂土蟲，乃蚰蜒也，死亦側蜷如環，雞喜食之。當以李當之之說為準。"
        ],
        "正誤": [
            "",
            "藏器曰：按：土蟲無足，如一條衣帶，長四、五寸，身扁似韭葉，背上有黃黑襉，頭如鏟子，行處有白涎。生濕地，雞吃即死。陶云土蟲似蜈蚣者，乃蚰蜒，非土蟲，亦非馬陸也。蘇云馬陸如蚰蜒，亦誤矣。按：蚰蜒色黃不斑，其足無數。",
            "時珍曰：按：段成式《酉陽雜俎》云：度古俗呼土蠱，身形似衣帶，色類蚯蚓，長一尺余，首如鏟，背上有黃黑襉，稍觸即斷。常趁蚓掩之，則蚓化為水。有毒，雞食之輒死。據此，則陳藏器所謂土蟲者，蓋土蠱也。陶氏誤以蚰蜒為馬陸，陳氏亦誤以土蠱為土蟲矣。"
        ],
        "修治": [
            "",
            "雷曰：凡收得馬陸，以糠頭炒，至糠焦黑，取出去糠。竹刀刮去頭、足，研末用。"
        ],
        "氣味": [
            "辛，溫，有毒"
        ],
        "氣味補充": [
            ""
        ],
        "主治": [
            "腹中大堅症，破積聚息肉，惡瘡白禿（《本經》）。",
            "療寒熱痞結，脅下滿（《別錄》）。辟邪瘧（時珍）。"
        ],
        "發明": [
            "",
            "時珍曰：馬陸系神農藥，雷氏備載炮炙之法，而古方鮮見用者，惟《聖惠》逐邪丸用之。",
            "其方：治久瘧發歇無時。用百節蟲四十九枚，濕生蟲四十九枚，砒霜三錢，粽子角七枚。五月五日日未出時，於東南上尋取兩般蟲，至午時向南研勻，丸小豆大。每發日早，男左女右，手把一丸，嗅之七遍，立效。修時忌孝子、婦人、師、尼、雞、犬見之。亦合《別錄》療寒熱之說。大抵毒物只可外用，不敢輕入丸、散中。"
        ],
        "附方": []
    },
    {
        "名字": "山蛩蟲",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "集解": [
            "",
            "藏器曰：生山林間。狀如百足而大，烏斑色，長二、三寸。更有大如指者，名馬陸，能登木群吟，已見《本經》。",
            "時珍曰：按：《本經》，馬陸一名百足，狀如大蛩，而此云狀如百足而大，更大者為馬陸，則似又指百足為一物矣。蓋此即馬陸之在山而大者耳，故曰山蛩。雞、犬皆不敢食之。"
        ],
        "氣味": [
            "有大毒"
        ],
        "氣味補充": [
            ""
        ],
        "主治": [
            "人嗜酒不已，取一節燒灰，水服，便不喜聞酒氣。過一節則毒人至死。又燒黑敷惡瘡，亦治蠶病白僵，燒灰粉之（藏器）。"
        ],
        "附錄": [
            "蚰蜒（《拾遺》），",
            "藏器曰：狀如蜈蚣而甚長，色正黃不斑，大者如釵股，其足無數，好脂油香，故入人耳及諸竅中。以驢乳灌之，即化為水。",
            "時珍曰：處處有之，牆屋爛草中尤多。狀如小蜈蚣，而身圓不扁，尾後禿而無歧，多足，大者長寸余，死亦蜷屈如環，故陶弘景誤以為馬陸也。其入人耳，用龍腦、地龍、硇砂，單吹之皆效。或以香物引之。《淮南子》云「菖蒲去蚤蝨而來蛉蛩」，即此蟲也。揚雄《方言》云：一名入耳，一名蚨虷，一名䖡蚭，一名蜟蚳。",
            "又一種草鞋蟲，形亦相似而身扁，亦能入人耳中。蠼螋（《拾遺》。音瞿搜），藏器曰：狀如小蜈蚣，色青黑，長足。能溺人影，令人發瘡，如熱痱而大，若繞腰匝不可療，山中者溺毒更猛。惟扁豆葉敷之即瘥，諸方大有治法。",
            "時珍曰：蠼螋喜伏氍㲣之下，故得此名。或作蛷螋。按《周禮·赤茇氏》：凡隙屋，除其貍蟲蛷螋之屬，乃求而搜之也。其蟲隱居牆壁及器物下，長不及寸，狀如小蜈蚣，青黑色。二須六足，足在腹前，尾有叉歧，能夾人物，俗名搜夾子。其溺射人影，令人生瘡，身作寒熱。",
            "古方用犀角汁、雞腸草汁、馬鞭草汁、梨葉汁、茶葉末、紫草末、羊髭灰、鹿角末、燕窠土，但得一品塗之皆效。孫真人《千金方》云：予曾六月中得此瘡，經五、六日治不愈。有人教畫地作蠼螋形、以刀細取腹中土，以唾和塗之，再塗即愈。方知萬物相感，莫曉其由。"
        ],
        "附方": []
    },
    {
        "名字": "蚯蚓",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《本經》下品",
        "別稱": [
            "螼螾（音頃引）",
            "朐䏰（音蠢閏）",
            "堅蠶（音遣忝）",
            "䖤蟺（音阮善）",
            "曲蟺",
            "土蟺（《綱目》）",
            "土龍（《別錄》）",
            "地龍子（《藥性》）",
            "寒䘆",
            "寒蚓",
            "附蚓（《吳普》）",
            "歌女"
        ],
        "釋名": [
            "",
            "時珍曰：蚓之行也，引而後申，其塿如丘，故名蚯吲。",
            "《爾雅》謂之螼螾，巴人謂之朐䏰，皆方音之轉也。䖤蟺、曲蟺，象其狀也。《東方虯賦》云：乍逶迤而鱔曲，或宛轉而蛇行。任性行止，物擊便曲，是矣。術家言蚓可興云，又知陰晴，故有土龍、龍子之名。其鳴長吟，故曰歌女。",
            "大明曰：路上踏殺者，名千人踏，入藥更良。"
        ],
        "集解": [
            "",
            "《別錄》曰：白頸蚯蚓，生平土。三月取，曝乾。",
            "弘景曰：入藥用白頸，是其老者。取得去土鹽之，日曝須臾成水，道術多用。其屎呼為蚓塿（亦曰六一泥），以其食細泥。無沙石，入合丹泥釜用。",
            "時珍曰：今處處平澤膏壤地中有之。孟夏始出，仲冬蟄結。雨則先出，晴則夜鳴。或云結時能化為百合也。與蛗螽同穴為雌雄。故郭璞贊云：蚯蚓土精，無心之蟲。交不以分，淫於蛗螽。是矣。今小兒陰腫，多以為此物所吹。《經驗方》云：蚯蚓咬人，形如大風，眉須皆落，惟以石灰水浸之良。",
            "昔浙江將軍張韶病此，每夕蚯蚓鳴於體中。有僧教以鹽湯浸之，數遍遂瘥。",
            "宗奭曰：此物有毒。崇寧末年，隴州兵士暑月跣足，為蚯蚓所中，遂不救。後數日，又有人被其毒。或教以鹽湯浸之，並飲一杯，乃愈也。"
        ],
        "修治": [
            "",
            "弘景曰：若服干蚓，須熬作屑。",
            "斆曰：凡收得，用糯米泔浸一夜，漉出，以無灰酒浸一日，焙乾切。每一兩，以蜀椒、糯米各二錢半同熬，至米熟，揀出用。",
            "時珍曰：入藥有為末，或化水，或燒灰者，各隨方法。",
            "白頸蚯蚓"
        ],
        "氣味": [
            "咸，寒，無毒"
        ],
        "氣味補充": [
            "",
            "權曰：有小毒。",
            "之才曰：畏蔥、鹽。"
        ],
        "主治": [
            "蛇瘕，去三蟲伏屍，鬼疰蠱毒，殺長蟲（《本經》）。化為水，療傷寒，伏熱狂謬，大腹黃疸（《別錄》）。溫病，大熱狂言，飲汁皆瘥。炒作屑，去蛔蟲。去泥，鹽化為水，主天行諸熱，小兒熱病癲癇，塗丹毒，敷漆瘡（藏器）。蔥化為汁，療耳聾（蘇恭）。治中風、癇疾、喉痹（《日華》）。",
            "解射罔毒（《蜀本》）。乾者炒為末，主蛇傷毒（《藥性》）。治腳風（蘇頌）。主傷寒瘧疾，大熱狂煩，及大人、小兒小便不通。急慢驚風、歷節風痛，腎臟風注，頭風齒痛，風熱赤眼，木舌喉痹，鼻息聤耳，禿瘡瘰癧，卵腫脫肛，解蜘蛛毒，療蚰蜒入耳（時珍）。"
        ],
        "發明": [
            "",
            "弘景曰：干蚓熬作屑，去蛔蟲甚有效。",
            "宗奭曰：腎臟風下注病，不可闕也。",
            "頌曰：腳風藥必須此物為使，然亦有毒。有人因腳病藥中用此，果得奇效，病愈服之不輟，至二十餘日，覺躁憒，但欲飲水不已，遂致委頓。大抵攻病用毒藥，中病即當止也。",
            "震亨曰：蚯蚓屬土，有水與木，性寒，大解熱毒，行濕病。",
            "時珍曰：蚓在物應土德，在星禽為軫水。上食槁壤，下飲黃泉，故其性寒而下行。性寒故能解諸熱疾，下行故能利小便、治足疾而通經絡也。術家云：「蚓血能柔弓弩」，恐亦誑言爾。諸家言服之多毒，而郭義恭《廣志》云「閩越山蠻啖蚯蚓為饈」，豈地與人有不同歟？"
        ],
        "附方": [
            {
                "名稱": "傷寒熱結",
                "方法": "六、七日狂亂，見鬼欲走。以大蚓半斤去泥，用人溺煮汁飲。或生絞汁亦可。（《肘後方》）。陽毒結胸：按之極痛，或通而復結，喘促，大躁狂亂。取生地龍四條，洗淨，研如泥，入生薑汁少許，蜜一匙，薄荷汁少許，新汲水調服。若熱熾者，加片腦少許。即與揉心下，片時自然汗出而解。"
            },
            {
                "名稱": "不應，再服一次，神效。（《傷寒蘊要》）諸瘧煩熱太躁",
                "方法": "用上方服之，甚效。亦治瘴瘧。（《直指》）小便不通：蚯蚓，搗爛，浸水。濾取濃汁半碗服，立通。（《斗門》）老人尿閉：白頸蚯蚓、茴香等分，杵汁，飲之即愈。（《朱氏集驗方》）小兒"
            },
            {
                "名稱": "尿閉",
                "方法": "乃熱結也。用大地龍數條去泥，入蜜少許，研敷莖卵。仍燒蠶蛻紙、硃砂、龍腦、麝香同研少許，以麥門冬、燈心煎湯調服。（《全幼》）。小兒急驚：五福丸：用生蚯蚓一條，研爛，入五福化毒丹一丸，同研，以薄荷湯少許化下。《普濟方》云：梁國材言：揚州進士李彥直家，專貨此藥，一服千金，以糊十口。"
            },
            {
                "名稱": "梁傳其方",
                "方法": "親試屢驗，不可不筆於冊，以救嬰兒。"
            },
            {
                "名稱": "驚風悶亂",
                "方法": "乳香丸：治小兒慢驚風，心神悶亂，煩懊不安，筋脈拘急，胃虛蟲動，反折啼叫。用乳香半錢，胡粉一錢，研勻，以白頸蚯蚓（生，捏去土），搗爛和，丸麻子大。每服七丸至十五丸，蔥白煎湯下。（《普濟方》）慢驚虛風：用平正附子去皮臍，生研為末，以白頸蚯蚓於末內滾之，候定，刮蚓上附末，丸黃米大。每服十丸，米飲下。（《百一方》）。"
            },
            {
                "名稱": "急慢驚風",
                "方法": "五月五日取蚯蚓，竹刀截作兩段，急跳者作一處，慢跳者作一處，各研爛，入硃砂末和作丸，記明急驚用急跳者，慢驚用慢跳者。每服五七丸，薄荷湯下。（《應驗方》）。"
            },
            {
                "名稱": "小兒卵腫",
                "方法": "用地龍，連土為末，津調敷之。（錢氏方）。勞復卵腫或縮入腹：腹中絞痛，身體重，頭不能舉。小腹裡急，熱上衝胸四支拘急欲死。用蚯蚓二十四枚，水一斗，煮取三升，頓服取汗。或以蚯蚓數升絞汁服之，並良。（《肘後方》）"
            },
            {
                "名稱": "手足腫痛欲斷",
                "方法": "取蚓三升，以水五升，絞汁二升半，服之。（《肘後》）。"
            },
            {
                "名稱": "代指疼痛",
                "方法": "蚯蚓杵，敷之。（《聖惠》）"
            },
            {
                "名稱": "風熱頭痛",
                "方法": "地龍（炒研）、薑汁、半夏餅、赤茯苓等分。為末。每服一字至半錢，生薑、荊芥湯下。（《普濟》）"
            },
            {
                "名稱": "頭風疼痛",
                "方法": "龍珠丸：用五月五日取蚯蚓，和腦、麝杵，丸麻子大。每以一丸納鼻中，隨左右。先塗薑汁在鼻，立愈。（《總錄》）"
            },
            {
                "名稱": "偏正頭痛不可忍者",
                "方法": "《普濟》龍香散：用地龍（去土，焙）、乳香等分。為末。每以一字作紙捻，燈上燒煙，以鼻嗅之。《澹寮方》：加人指甲等分，云徐介翁方也。每用一捻，香爐內慢火燒之，以紙筒引煙入鼻熏之。口噙冷水，有涎吐去。仍以好茶一盞點呷，即愈。"
            },
            {
                "名稱": "風赤眼痛",
                "方法": "地龍十條，炙為末，茶服三錢。（《聖惠》）"
            },
            {
                "名稱": "風蟲牙痛",
                "方法": "鹽化地龍水，和麵納齒上，又以皂莢，去皮，研末塗上，蟲即出。又同玄胡索、蓽茇末塞耳。（《普濟》）"
            },
            {
                "名稱": "牙齒裂痛",
                "方法": "死曲蟺，為末，敷之即止。（《千金翼》）"
            },
            {
                "名稱": "齒縫出血不止",
                "方法": "用地龍末、枯礬各一錢，麝香少許，研勻擦之。（《聖惠方》）"
            },
            {
                "名稱": "牙齒動搖及外物傷動欲落，諸藥不效者",
                "方法": "乾地龍（炒）、五倍子（炒）等分為末。先以生薑揩牙，後敷擦之。（《御藥院方》）"
            },
            {
                "名稱": "木舌腫滿，不治殺人",
                "方法": "蚯蚓一條，以鹽化水塗之，良久漸消。（《普濟方》）"
            },
            {
                "名稱": "咽喉卒腫不下食",
                "方法": "地龍十四條，搗塗喉外。又以一條，著鹽化水，入蜜少許，服之。（《聖惠方》）"
            },
            {
                "名稱": "喉痹塞口",
                "方法": "《普濟》：用韭地紅小蚯蚓數條，醋擂取汁食之，並噙在喉內，即吐出痰血二、三碗，飲食即進，神效。《聖惠》：用地龍一條，研爛，以雞子白攪和，灌入即通。"
            },
            {
                "名稱": "鼻中息肉",
                "方法": "地龍（炒）一分，牙皂一挺，為末。蜜調塗之，清水滴盡即除。（《聖惠》）"
            },
            {
                "名稱": "耳卒聾閉",
                "方法": "蚯蚓入鹽，安蔥內，化水點之，立效。（《勝金》）"
            },
            {
                "名稱": "聤耳出膿",
                "方法": "生地龍、釜上墨、生豬脂等分。研勻，蔥汁和，捻作挺子，綿裹塞之。《聖惠方》：用地龍為末，吹之。耳中耵聹乾結不出：用白蚯蚓，入蔥葉中化為水，滴耳令滿。不過數度，即易挑出。"
            },
            {
                "名稱": "蚰蜒入耳",
                "方法": "地龍，為末，入蔥葉內，化水點入，則蚰蜒亦化為水。（《聖惠方》）"
            },
            {
                "名稱": "白禿頭瘡",
                "方法": "乾地龍為末，入輕粉，麻油調搽。（《普濟方》）"
            },
            {
                "名稱": "瘰癧潰爛流串者",
                "方法": "用荊芥根下段，煎湯溫洗，良久，著瘡破紫黑處，以針刺去血，再洗三、四次。用韭菜地上蚯蚓一把，五更時收取，炭火上燒紅，為末。每一匙，入乳香、沒藥、輕粉各半錢，穿山甲九片，炙為末，油調敷之，如神。此武進朱守仁所傳有驗方。（《保命集》）"
            },
            {
                "名稱": "龍纏瘡毒",
                "方法": "水缸底蚯蚓一條，連泥搗敷，即愈。"
            },
            {
                "名稱": "蜘蛛咬瘡遍身皆有",
                "方法": "以蔥一枚，去尖頭，將蚯蚓入葉中，緊捏兩頭，勿令泄氣，頻搖動，即化為水，以點咬處，甚效。（《譚氏小兒方》）"
            },
            {
                "名稱": "陽證脫肛",
                "方法": "以荊芥、生薑煎湯洗之；用地龍（蟠如錢樣者，去土）一兩，朴硝二錢，為末，油調敷之。（《全幼心鑑》）"
            },
            {
                "名稱": "中蠱下血如爛肝者",
                "方法": "以蚯蚓十四枚，苦酒三升漬至蚓死，服水。已死者皆可活。（《肘後方》）"
            },
            {
                "名稱": "癘風痛癢",
                "方法": "白頸蚯蚓，去土，以棗肉同搗，丸梧子大。每美酒下六十丸。忌薑、蒜。（《活人心統》）對口毒瘡，已潰出膿，取韭地蚯蚓，搗細，涼水調敷，日換三、四次。（《扶壽精方》）"
            },
            {
                "名稱": "耳聾氣閉",
                "方法": "蚯蚓、川芎藭各兩半，為末。每服二錢，麥門冬湯下。服後低頭伏睡。一夜一服，三夜立效。（《聖濟總錄》）"
            },
            {
                "名稱": "口舌糜瘡",
                "方法": "地龍、吳茱萸，研末，醋調生面和，塗足心，立效。（《摘玄方》）"
            },
            {
                "名稱": "見土部",
                "方法": ""
            }
        ]
    },
    {
        "名字": "蝸牛",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《聖惠》",
        "別稱": [
            "蠡牛（蠡音螺"
        ],
        "釋名": [
            "《藥性》）、蚹蠃（《爾雅》。音附螺）、螔蝓（《爾雅》。音移俞）、山蝸（弘景）、蝸螺（《山海經》作倮累）、蜒蚰螺（俗名）、土牛兒。",
            "弘景曰：蝸牛，山蝸也。形似瓜字，有角如牛，故名。《莊子》所謂「戰於蝸角」是矣。",
            "時珍曰：其頭偏戾如喎，其形盤旋如渦。故有媧、渦二者，不獨如瓜字而已。其行延引，故曰蜒蚰。《爾雅》謂之蚹蠃。孫炎注云：以其負蠃殼而行，故名蚹蠃。"
        ],
        "集解": [
            "",
            "弘景曰：蝸牛生山中及人家。頭形如蛞蝓，但揹負殼耳。",
            "大明曰：此即負殼蜒蚰也。",
            "保升曰：蝸牛生池澤草樹間。形似小螺，白色。頭有四黑角，行則頭出，驚則首尾俱縮入殼中。",
            "頌曰：凡用蝸牛，以形圓而大者為勝。久雨乍晴，竹林池沼間多有之。其城牆陰處，一種扁而小者，無力，不堪用。",
            "時珍曰：蝸身有涎，能制蜈、蠍。夏熱則自懸葉下，往往升高，涎枯則自死也。",
            "蝸牛"
        ],
        "氣味": [
            "咸，寒，有小毒"
        ],
        "氣味補充": [
            "畏鹽。"
        ],
        "主治": [
            "賊風喎僻，踠跌，大腸下脫肛，筋急及驚癇（《別錄》）。生研汁飲，止消渴（甄權）。治小兒臍風撮口，利小便，消喉痹，止鼻衄，通耳聾，治諸腫毒痔漏，制蜈蚣、蠍蠆毒，研爛塗之（時珍）。",
            "一切疳疾（頌）。牙䘌，面上赤瘡，鼻上酒齄，久痢下脫肛（時珍）。"
        ],
        "發明": [
            "",
            "頌曰：入嬰孩藥最勝。",
            "時珍曰：蝸牛所主諸病，大抵取其解熱消毒之功耳。"
        ],
        "附方": [
            {
                "名稱": "小便不通",
                "方法": "蝸牛，搗貼臍下，以手摩之。加麝香少許更妙。（《簡易》）"
            },
            {
                "名稱": "大腸脫肛",
                "方法": "《聖惠》：治大腸久積虛冷，每因大便脫肛。用蝸牛一兩，燒灰，豬脂和敷，立縮。又治上證及痢後脫肛。用干蝸牛一百枚，炒研。每用一錢，以飛過赤汁磁石末五錢，水一盞，煎半盞調服。日三。痔瘡腫痛：丹溪：用蝸牛浸油塗之，或燒研敷之。《濟生》：用蝸牛一枚，入麝香少許在內，碗盛，次日取水塗之。"
            },
            {
                "名稱": "發背初起",
                "方法": "活蝸牛二百個，以新汲水一盞，湯瓶中封一夜，取涎水，入真蛤粉旋調，掃敷瘡上。日十餘度，熱痛止則瘡便愈。（《集驗方》）瘰癧未潰：連殼蝸牛七個，丁香七粒，同燒研，紙花貼之。（危氏）瘰癧已潰：蝸牛燒研，輕粉少許，用豬脊髓調，敷之。（危氏方）。"
            },
            {
                "名稱": "喉痹腫塞",
                "方法": "用蝸牛綿裹，水浸含咽，須臾立通。又用蝸牛七枚，白梅肉三枚，研爛。綿裹含咽，立效。（《聖惠方》）喉風腫痛：端午日午時，取蜒蚰十餘條，同鹽三、四個，小瓶內封固，俟化成水，收水點之。（唐氏）喉塞口噤：蜒蚰（炙）二七枚，白梅肉（炒）二七枚，白礬（半生半燒）二錢。"
            },
            {
                "名稱": "研為末。每水調半錢服，得吐立通。（《聖濟總錄》）耳腮痄腫及喉下諸腫",
                "方法": "用蝸牛同面研，敷之。面上毒瘡初起者：急尋水蜒蚰一、二條，用醬少許共搗，塗紙上貼之，即退。紙上留一小孔出氣。此乃凌漢章秘傳極效方也。（談野翁《試驗方》）。赤白翳膜：生蝸牛一枚，搗丹砂末於內，火上炙沸，以綿染汁敷眥中，日二。"
            },
            {
                "名稱": "為末，瓷盒盛之，火煅赤，研末，入片腦一字。每以油調一字，滴入耳中。無不愈者。（並《聖惠方》）蚰蜒入耳",
                "方法": "蝸牛椎爛，置於耳邊，即出也。（《瑞竹堂方》）染須方：用蜒蚰四十九條，以京墨水養之三日，埋馬屎中一月，取出，以白絲頭試之，如即黑到尾，再入馬屎中埋七日，再取試之，性緩乃以捻鬚，庶不致黑皮膚也。"
            },
            {
                "名稱": "蝸殼",
                "方法": ""
            },
            {
                "名稱": "一切疳疾",
                "方法": "用自死蝸殼七枚（皮薄，色黃白者）洗淨，不得少有塵滓，日乾，內酥蜜於殼中。以瓷盞盛之，紙糊盞面，置炊飯上蒸之。下饙時，即坐甑中，仍裝飯又蒸，飯熟取出，研如水澱。漸漸與吃，一日令盡，取效止。（韋丹方）牙䘌作痛：蝸牛殼三十枚，燒研。日日揩之，良。"
            }
        ]
    },
    {
        "名字": "蛞蝓",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "音闊俞。《本經》中品",
        "別稱": [
            "陵蠡（音螺"
        ],
        "釋名": [
            "《本經》）、附蝸（《別錄》）、土蝸（同）、托胎蟲（俗）、鼻涕蟲（俗）、蜒蚰螺（詳下文）。"
        ],
        "集解": [
            "《別錄》曰：蛞蝓生太山池澤及陰地沙石垣下。八月取之。",
            "弘景曰：蛞蝓無殼，不應有蝸名。附蝸，即蝸牛也。豈以其頭形似蝸牛，故亦名蝸歟？",
            "保升曰：蛞蝓即蝸牛也，而《別錄》復有蝸牛一條。雖數字不同，而主療無別，是後人誤出。正如草部有雞腸，而復出繁縷也。按：《爾雅》云：蚹蠃，螔蝓。郭注云：蝸牛也。《玉篇》亦云：螔蝓，蝸牛也。此則一物明矣。形似小螺，白色，生池澤草樹間。頭有四角，行則角出，驚之則縮，首尾俱能藏入殼中。",
            "蘇恭以蛞蝓為無殼蝸牛，非矣。今《本經》一名陵蠡，《別錄》又有土蝸之名，蝸蠡皆螺殼之屬，不應無殼也。今下濕處有一種蟲，大於蝸牛，無殼而有角者，云是蝸牛之老者也。",
            "宗奭曰：蛞蝓、蝸牛，二物也。蛞蝓二角，身肉止一段。蝸牛四角，背上別有肉，以負殼行。若為一物，《經》中焉得分為二條？《蜀本》又謂蛞蝓為蝸牛之老者，甚無謂也。",
            "時珍曰：按：《爾雅》無蛞蝓，止云：蚹蠃，螔蝓。郭注云：蝸牛也。《別錄》無螔蝓，止云蛞蝓，一名附蝸。據此，則螔蝓是蚹蠃，蛞蝓是附蝸。蓋一類二種，如蛤蟆與蛙。故其主治功用相似，而皆制蜈、蠍。名謂稱呼相通，而俱曰蝸與蜒蚰螺也。或以為一物，或以為二物者，皆失深考。惟許慎《說文》云：蚹蠃揹負殼者曰蝸牛，無殼者曰蛞蝓。一言決矣。"
        ],
        "正誤": [
            "",
            "弘景曰：蛞蝓入三十六禽限，又是四種角蟲之類，營室星之精。方家無復用者。",
            "恭曰：陶說誤矣。三十六禽亥上有壁水貐，乃豪豬，毛如蝟簪。《山海經》云：貐，彘身人面，音如嬰兒。《爾雅》云：䝟貐類貙，迅走食人。三者並非蛞蝓。蛞蝓乃無殼蝸蠡也。"
        ],
        "氣味": [
            "咸，寒，無毒"
        ],
        "氣味補充": [
            ""
        ],
        "主治": [
            "賊風喎僻，軼筋及脫肛，驚癇攣縮（《本經》。喎，苦乖切，口戾也。軼音跌，車轉也）。蜈蚣、蠍毒（《衍義》。腫毒焮熱，熱瘡腫痛（時珍）。"
        ],
        "發明": [
            "",
            "宗奭曰：蜈蚣畏蛞蝓，不敢過所行之路，觸其身即死，故人取以治蜈蚣毒。",
            "時珍曰：按：蔡絛鐵《圍山叢談》云：嶠南地多蜈蚣，大者二、三尺，螫人覓死不得，惟見托胎蟲則侷促不行。蟲乃登其首，陷其腦而死。故人以此蟲生搗塗蜈蚣傷，立時疼痛止也。又《大全良方》云：痔熱腫痛者，用大蛞蝓一個研泥，入龍腦一字，燕脂坯子半錢，同敷之。先以石薜煮水熏洗尤妙。",
            "五羊大帥趙尚書夫人病此，止以蛞蝓京墨研塗亦妙。大抵與蝸牛同功。"
        ],
        "附方": [
            {
                "名稱": "腳脛爛瘡",
                "方法": "臭穢不可近。用蜒蚰十條，瓦焙研末，油調敷之，立效。（《救急方》）"
            }
        ]
    },
    {
        "名字": "緣桑螺",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《證類》",
        "別稱": [
            "桑牛",
            "天螺（《綱目》）"
        ],
        "釋名": [
            ""
        ],
        "集解": [
            "",
            "慎微曰：此螺全似蝸牛，黃色而小，雨後好援桑葉。",
            "時珍曰：此螺諸木上皆有，獨取桑上者，正如桑螵蛸之意。"
        ],
        "氣味": [
            "缺"
        ],
        "氣味補充": [
            ""
        ],
        "主治": [
            "大腸脫肛，燒研和豬脂塗之，立縮（慎微。出《範汪方》）。治小兒驚風，用七枚焙研，米飲服（時珍。出《宮氣方》）。"
        ],
        "發明": [
            "",
            "震亨曰：小兒驚風，以蜜丸通聖散服之，間以桑樹上牛兒陰乾，焙研為末服之，以平其風。",
            "時珍曰：桑牛、蝸牛、蛞蝓三物，皆一類而形略殊，故其性味功用皆相彷彿。而桑牛治驚，又與殭蠶、螵蛸同功。皆食桑者，其氣能入肝平風也。"
        ]
    },
    {
        "名字": "溪鬼蟲",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "別稱": [
            "射工（《拾遺》）",
            "射影（《詩疏》）",
            "水弩（同）",
            "抱槍（《雜俎》）",
            "含沙（《詩注》）",
            "短狐（《廣雅》）",
            "水狐（《玄中記》）",
            "蜮（音或）"
        ],
        "釋名": [
            "",
            "時珍曰：此蟲足角如弩，以氣為矢，因水勢含沙以射人影成病，故有射弩諸名。《酉陽雜俎》謂之抱槍。云：形如蛣蜣，稍大，腹下有刺似槍，螫人有毒也。《玄中記》云：水狐者，視其形，蟲也。見其氣，鬼也。其頭、喙，如狐也。《五行傳》云：南方淫惑之氣所生，故謂之蜮。《詩》云：為鬼為蜮，則不可得。即此物也。"
        ],
        "集解": [
            "藏器曰：射工出南方有溪毒處山林間。大如雞子，形似蛣蜣，頭有一角長寸余，角上有四岐，黑甲下有翅能飛。六、七月取之。沙氣多，短狐則生。鸀、鳿、鸂、鷘之屬治之。",
            "慎微曰：《玄中記》云：水狐蟲長三、四寸，其色黑，廣寸許，背上有甲，厚三分。其口有角，向前如弩，以氣射人，去二、三步即中人，十死六、七也。《博物志》云：射工，江南山溪水中甲蟲也。長一、二寸，口中有弩形，以氣射人影，令人發瘡，不治殺人。《周禮》：壺涿氏掌除水蟲，以炮土之鼓驅之，以焚石投之。即此物也。",
            "時珍曰：射工長二、三寸，廣寸許，形扁，前闊後狹，頗似蟬狀，故《抱朴子》言其狀如鳴蜩也。腹軟背硬，如鱉負甲，黑色，故陸璣言其形如鱉也。六、七月甲下有翅能飛，作鉍鉍聲。闊頭尖喙，有二骨眼。其頭目醜黑如狐如鬼，喙頭有尖角如爪，長一、二分。有六足如蟹足：二足在喙下，大而一爪。",
            "四足在腹下，小而歧爪。或時雙屈前足，抱拱其喙，正如橫弩上矢之狀。冬則蟄於谷間，所居之處，大雪不積，氣起如蒸。掘下一尺可得，陰乾留用。蟾蜍、鴛鴦能食之，鵝、鴨能闢之。故《禽經》云：鵝飛則蜮沉。又有水虎，亦水狐之類；有鬼彈，乃溪毒之類。葛洪所謂「溪毒似射工而無物」者，皆此屬也。",
            "並附之。"
        ],
        "附錄": [
            "水虎，",
            "時珍曰：《襄沔記》云：中廬縣有涑水，注沔。中有物，如三、四歲小兒，甲如鯪鯉，射不能入。秋曝沙上，膝頭似虎，掌爪常沒水，出膝示人。小兒弄之，便咬人。人生得者，摘其鼻，可小小使之。名曰水虎。鬼彈，又按：《南中志》云：永昌郡有禁水，惟十一、二月可渡，余月則殺人。其氣有惡物作聲，不見其形，中人則青爛，名曰鬼彈。",
            "角，"
        ],
        "主治": [
            "帶之闢溪毒（藏器）。陰乾為末佩之，亦闢射工毒（時珍。出《抱朴子》）。"
        ],
        "發明": [
            "",
            "時珍曰：按：葛洪《肘後方》云：溪毒中人，一名中水，一名中溪，一名水病，似射工而無物。春月多病之，頭痛惡寒，狀如傷寒。二、三日則腹中生蟲，食人下部，漸蝕五臟，注下不禁，雖良醫不能療也。初得則下部若有瘡，正赤如截肉，為陽毒，最急；若瘡如蟲齧，為陰毒，小緩。",
            "皆殺人，不過二十日。方家用藥，與傷寒、溫病相似。或以小蒜煮湯浴之，及諸藥方。又云：江南射工毒蟲，在山澗水中。人行或浴，則此蟲含沙射人形影則病。有四種，初得皆如傷寒，或似中惡：一種遍身有黑黶子，四邊悉赤，犯之如刺；一種作瘡，久即穿陷；一種突起如石；一種如火灼熛瘡也。療之並有方法。",
            "王充《論衡》云：短狐含太陽毒氣而生，故有弓矢射人，中人如火灼也。"
        ],
        "附方": []
    },
    {
        "名字": "沙蝨",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《綱目》",
        "別稱": [
            "𧍲䗠（音楩旋"
        ],
        "釋名": [
            "《廣雅》）、蓬活（《萬畢術》）、地脾。同上。"
        ],
        "集解": [
            "時珍曰：按郭義恭《廣志》云：沙蝨在水中，色赤，大不過蟣，入人皮中殺人。葛洪《抱朴子》云：沙蝨，水陸皆有之。雨後及晨暮踐沙，必著人，如毛髮刺人，便入皮里，可以針挑取之，正赤如丹。不挑，入肉能殺人。凡遇有此蟲處，行還，以火炙身，則蟲隨火去也。",
            "又《肘後方》云：山水間多沙蝨，甚細，略不可見。人入水中，及陰雨日行草中，此蟲多著人，鑽入皮里，令人皮上如芒針刺，赤如黍豆。刺三日之後，寒熱發瘡。蟲漸入骨，則殺人。嶺南人初有此，以茅葉或竹葉挑刮去之，仍塗苦苣汁。已深者，針挑取蟲子，正如疥蟲也。",
            "愚按：溪毒、射工毒、沙蝨毒，三者相近，俱似傷寒，故有挑沙、刮沙之法。今俗病風寒者，皆以麻及桃柳枝刮其遍身，亦曰刮沙，蓋始於刮沙病也。沙病亦曰水沙、水傷寒，初起如傷寒，頭痛、壯熱、嘔惡，手足指末微厥。或腹痛悶亂，須臾殺人者，謂之攪腸沙也。"
        ],
        "附錄": [
            "沙蟲，",
            "時珍曰：按：《錄異記》云：潭、袁、處、吉等州有沙蟲，即毒蛇鱗甲中蟲。蛇被苦，每入急水中碾出。人中其毒，三日即死。此亦沙蝨之類也。"
        ]
    },
    {
        "名字": "水黽",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "釋名": [
            "水馬（《拾遺》）。"
        ],
        "集解": [
            "",
            "藏器曰：水黽群游水上，水涸即飛。長寸許，四腳。亦名水馬，非《海中主產難》海馬之水馬也。",
            "時珍曰：水蟲甚多，此類亦有數種。今有一種水爬蟲，扁身大腹而背硬者，即此也。水爬，水馬之訛耳。一種水蠆，長身如蠍，能變蜻蜓。"
        ],
        "氣味": [
            "有毒"
        ],
        "氣味補充": [
            ""
        ],
        "主治": [
            "令人不渴，殺雞犬（藏器）。"
        ]
    },
    {
        "名字": "豉蟲",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "釋名": [
            "豉蟲。"
        ],
        "集解": [
            "",
            "時珍曰：陳藏器《拾遺》有豉蟲，而不言出處形狀。按：葛洪《肘後方》云：江南有射工蟲，在溪澗中射人影成病，或如傷寒，或似中惡，或口不能語，或惡寒熱，四肢拘急，身體有瘡。取水上浮走豉母蟲一枚，口中含之便瘥，已死亦活。此蟲正黑，如大豆，浮游水上也。今有水蟲，大如豆而光黑，即此矣。名豉母者，亦象豆形也。"
        ],
        "氣味": [
            "有毒"
        ],
        "氣味補充": [
            ""
        ],
        "主治": [
            "殺禽獸，蝕息肉，敷惡瘡（藏器）。白梅裹含之，除射工毒（時珍）。"
        ],
        "附方": []
    },
    {
        "名字": "砂挼子",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "別稱": [
            "倒行狗子（《拾遺》）",
            "睡蟲（同上）"
        ],
        "釋名": [
            ""
        ],
        "集解": [
            "",
            "藏器曰：是處有之。生砂石中，作旋孔。大如大豆，背有刺，能倒行。性好睡，亦呼為睡蟲。"
        ],
        "氣味": [
            "有毒"
        ],
        "氣味補充": [
            ""
        ],
        "主治": [
            "生取置枕中，令夫婦相好。合射罔用，能殺飛禽走獸。（藏器）。"
        ]
    },
    {
        "名字": "蛔蟲",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "別稱": [
            "蛕（音回"
        ],
        "釋名": [
            "俗作蛔。並與蚘同）、人龍（《綱目》）。"
        ],
        "集解": [
            "",
            "時珍曰：蛔，人腹中長蟲也。按：巢元方《病源》云：人腹有九蟲：伏蟲長四分，群蟲之主也；蛔蟲長五、六寸至一尺，發則心腹作痛，去來上下，口喜吐涎及清水，貫傷心則死。白蟲長一寸，色白頭小，生育轉多，令人精氣損弱，腰腳疼，長一尺，亦能殺人；肉蟲狀如爛杏，令人煩悶；肺蟲狀如蠶，令人咳嗽，成勞殺人；胃蟲狀如蛤蟆，令人嘔逆喜噦；弱蟲又名鬲蟲，狀如瓜瓣，令人多唾；赤蟲狀如生肉，令人腸鳴；蟯蟲至微，形如菜蟲，居胴腸中，令人生癰疽、疥癬，瘑癘、痔瘻、疳䘌、齲齒諸病。諸蟲皆依腸胃之間，若人臟腑氣實，則不為害；虛則侵蝕，變生諸疾也。",
            "又有屍蟲，與人俱生，為人大害。其狀如犬、馬尾，或如薄筋，依脾而居，三寸許，有頭尾。凡服補藥，必須先去此蟲，否則不得藥力。凡一切癥瘕，久皆成蟲。紫庭真人云：九蟲之中，六蟲傳變為勞瘵，而胃、蛔、寸白三蟲不傳。其蟲傳變，或如嬰兒，如鬼形，如蛤蟆，如守宮，如蜈蚣，如螻蟻，如蛇，如鱉，如蝟，如鼠，如蝠，如蝦，如豬肝，如血汁，如亂髮、亂絲等狀。凡蟲在腹，上旬頭向上，中旬向中，下旬向下。",
            "服藥須於月初四、五日五更時，則易效也。張子和云：巢氏之衍九蟲詳矣，然蟲之變不可勝窮，要之皆以濕熱為主。蟲得木氣乃生，得雨氣乃化。豈非風木主熱，雨澤主濕耶？故五行之中皆有蟲。諸木有蠹，諸果有螬，諸菽有蚄，五穀有螟、螣、蝥、蠈，麥朽蛾飛，慄破蟲出，草腐螢化，皆木之蟲也。烈火有鼠，爛灰生蠅，皆火之蟲也。",
            "穴蟻、牆蠍、田螻、石蜴，皆土之蟲也。蝌蚪、馬蛭、魚、鱉、蛟、龍，皆水之蟲也。昔有冶工破一釜，見其斷處臼中，有一蟲如米蟲，色正赤，此則金中亦有蟲也。"
        ],
        "氣味": [
            "大寒"
        ],
        "氣味補充": [
            ""
        ],
        "主治": [
            "目中膚赤熱痛，取大者洗淨斷之，令汁滴目中，三十年膚赤亦瘥（藏器）。治一切眼疾，及生膚翳赤白膜，小兒胎赤、風赤眼，燒末敷之。或以小兒吐出者陰乾為末，入汞粉少許，唾津調塗之。又治一切冷瘻（時珍）。"
        ],
        "附方": [
            {
                "名稱": "玉箸煎",
                "方法": "治小兒胎赤眼、風赤眼。用小兒吐出蛔蟲二條，瓷盒盛之，紙封埋濕地，五日取出，化為水，瓷瓶收。每日以銅箸點之。（《普濟方》）。遠年風眼赤暗：用蛔蟲五條（日乾為末），膩粉一錢，石膽半錢，為末。點之，日二三度。（《普濟方》）。一切冷瘻：人吐蛔蟲，燒灰。先以甘草湯洗淨，塗之，無不瘥者。慎口味。（《千金方》）"
            }
        ]
    },
    {
        "名字": "風驢肚內蟲",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《綱目》",
        "集解": [
            "",
            "時珍曰：凡人、畜有風病、瘡病，腸肚內必有蟲。《聖惠方》治目翳用此物，云以烏驢者為良也。"
        ],
        "主治": [
            "目中膚翳。取三七枚曝乾，入石膽半錢同研，瓷盒收盛，勿令見風。每日點三、五次，其翳自消（《聖惠》）。"
        ]
    },
    {
        "名字": "蠱蟲",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《拾遺》",
        "釋名": [
            "",
            "時珍曰：造蠱者，以百蟲置皿中，俾相啖食，取其存者為蠱。故字從蟲，從皿。皿，器也。"
        ],
        "集解": [
            "",
            "藏器曰：古人愚質，造蠱圖富，皆取百蟲入甕中，經年開之，必有一蟲盡食諸蟲，即此名為蠱，能隱形似鬼神，與人作禍，然終是蟲鬼。咬人至死者，或從人諸竅中出，信候取之，曝乾。有患蠱人，燒灰服之，亦是其類自相伏耳。又云：凡蠱蟲療蠱，是知蠱名即可治之。如蛇蠱用蜈蚣蠱蟲，蜈蚣蠱用蛤蟆蠱蟲，蛤蟆蠱用蛇蠱蟲之類，是相伏者，乃可治之。",
            "時珍曰：按：蠱毒不一，皆是變亂元氣，多因飲食行之。與人為患。則蠱主吉利，所以小人因而造之。南方又有蜥蜴蠱、蜣螂蠱、馬蝗蠱、金蠶蠱、草蠱、挑生蠱等毒，諸方大有主治之法，不能悉紀。"
        ],
        "主治": [
            "蠱毒，燒灰服少許，立愈（藏器）。"
        ]
    },
    {
        "名字": "金蠶",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《綱目》",
        "釋名": [
            "食錦蟲。"
        ],
        "集解": [
            "",
            "時珍曰：按：陳藏器云：故錦灰療食錦蟲蠱毒。注云：蟲屈如指環，食故緋帛錦，如蠶之食葉也。今考之，此蟲即金蠶也。蔡絛《叢談》云：金蠶始於蜀中，近及湖、廣，閩、粵浸多。狀如蠶，金色，日食蜀錦四寸。南人畜之，取其糞置飲食中以毒人，人即死也。蠶得所欲，日置他財，使人暴富。",
            "然遣之極難，水火兵刃所不能害。必倍其所致金銀錦物，置蠶於中，投之路旁。人偶收之，蠶隨以往，謂之嫁金蠶。不然能入人腹。殘齧腸胃，完然而出，如屍蟲也。有人守福清，民訟金蠶毒，治求不得。或令取兩刺蝟，入其家捕之必獲，蝟果於榻下牆隙擒出。夫金蠶甚毒，若有鬼神，而蝟能制之，何耶？又《幕府燕閒錄》云：池州進士鄒閬家貧，一日啟戶，獲一小籠，內有銀器，持歸。覺股上有物，蠕蠕如蠶，金色爛然，遂撥去之，仍復在舊處。",
            "踐之斫之，投之水火，皆即如故。閬以問友人。友人曰：此金蠶也。備告其故。閬歸告妻云：吾事之不可，送之家貧，何以生為？遂吞之。家人謂其必死。寂無所苦，竟以壽終。豈至誠之盛，妖不勝正耶？時珍竊謂：金蠶之蠱，為害甚大。故備書二事，一見此蠱畏蝟，一見至誠勝邪也。",
            "《夷堅志》言：中此蠱者，吮白礬味甘。嚼黑豆不腥，以石榴根皮煎汁吐之。《醫學正傳》用樟木屑煎汁吐之，亦一法也。愚意不若以蝟皮治之，為勝其天。"
        ],
        "附方": []
    },
    {
        "名字": "附錄諸蟲",
        "來源": {
            "本草綱目": {
                "部": "虫",
                "卷": "四十二",
                "類": ""
            }
        },
        "出自": "《綱目》一種，《拾遺》一種，《別錄》五種",
        "附方": []
    }
]